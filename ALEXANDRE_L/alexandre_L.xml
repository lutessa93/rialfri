<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="ALEXANDRE_L-alexandre_L">
                    <title type="short">Roman d'Alexandre (L)</title>
                    <title type="alt">Alexandre (Roman de)</title>
                    <abbr>Roman d'Alexandre (L)</abbr>
                    <note xml:id="note1">in versi (versione L)</note>
                    <bibl><emph style="font-style:italic">The Medieval French Roman d'Alexadre</emph>, vol. I, <emph style="font-style:italic">Text of the Arsenal and Venice Versions</emph>, prepared with an introduction and a commentary by Milan S. La Du, Princeton, Princeton University Press, 1937; rist. New York, Kraus Reprint Corporation, 1965 («Elliott Monographs», 36), 390-412 [pagine a sinistra].</bibl>
                </title>
                <author xml:id="ALEXANDRE_L" n="006.000">
                    <name></name>
                    <abbr></abbr>
                </author>
                <respStmt>
                    <resp key="RIALFrI">Edizione digitalizzata</resp>
                    <name>Mirko Visentin</name>
                </respStmt>
                <respStmt>
                    <resp key="RIALFrI">Marcatura digitale</resp>
                    <name>Luigi Tessarolo</name>
                </respStmt>
                <respStmt>
                    <resp>Reference basis text</resp>
                    <name><emph style="font-style:italic">The Medieval French Roman d'Alexadre</emph>, vol. I, <emph style="font-style:italic">Text of the Arsenal and Venice Versions</emph>, prepared with an introduction and a commentary by Milan S. La Du, Princeton, Princeton University Press, 1937; rist. New York, Kraus Reprint Corporation, 1965 («Elliott Monographs», 36), 390-412 [pagine a sinistra].</name>
                </respStmt>
            </titleStmt>
            <publicationStmt>
                <publisher>
                    <ref target="https://www.rialfri.eu">RIALFrI</ref>
                </publisher>
                <pubPlace>
                    <placeName>Padova</placeName>, <country>ITALY</country>
                </pubPlace>
                <date when="2022-07-01">01/07/2022</date>
                <availability>
                    <p>Copyright 2020 - RIALFrI Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>RIALFrI - Repertorio Informatizzato Antica Letteratura Franco-Italiana / Digital Repertory of Medieval Franco-Italian Literature</title>
                <respStmt>
                    <resp key="RIALFrI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="RIALFrI">Principal investigator of collection</resp>
                    <persName>Francesca Gambino</persName>
                    <orgName>Università degli Studi di Padova</orgName>
                </respStmt>
            </seriesStmt>
            <notesStmt>
                <note type="edizione">
                    Versione del manoscritto Paris, Bibliothèque Nationale de France, français 789, cc. 8v-11r (versione L)
                </note>
            </notesStmt>
            <sourceDesc>
                <bibl><emph style="font-style:italic">The Medieval French Roman d'Alexadre</emph>, vol. I, <emph style="font-style:italic">Text of the Arsenal and Venice Versions</emph>, prepared with an introduction and a commentary by Milan S. La Du, Princeton, Princeton University Press, 1937; rist. New York, Kraus Reprint Corporation, 1965 («Elliott Monographs», 36), 390-412 [pagine a sinistra].</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, RIALFrI profile</p>
            </projectDesc>
            <classDecl>
                <taxonomy xml:id="tRIALFrI">
                    <category xml:id="t1">
                        <catDesc>Copie di testi francesi eseguite in Italia</catDesc>
                    </category>
                    <category xml:id="t2">
                        <catDesc>Rifacimenti e rimaneggiamenti da parte di autori italiani di opere francesi</catDesc>
                    </category>
                    <category xml:id="t3">
                        <catDesc>Opere originali scritte da autori italiani in francese</catDesc>
                    </category>
                    <category xml:id="t4">
                        <catDesc>Testi in francese d'Oltremare</catDesc>
                    </category>
                    <category xml:id="t5">
                        <catDesc>Opere che gravitano intorno al corpus di testi franco-italiani</catDesc>
                    </category>
                </taxonomy>
            </classDecl>
        </encodingDesc>
        <profileDesc>
            <langUsage>
                <language ident=""></language>
            </langUsage>
            <textClass>
                <catRef target="#t1"/>
                <keywords>
                    <term type="form">poetry</term>
                    <term type="source">literary</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work">
                <lb/>
                <p xml:id="d001l1" type="title" n="">50</p>
                <lb/>
                <l xml:id="d001l2" n="1">Mout fu riche la cors el palais a lambrus.</l>
                <l xml:id="d001l3" n="2">Por l'amor Alixandre servi Antiocus,</l>
                <l xml:id="d001l4" n="3">Tholomers et Dans Clins, Aristés et Caulus,</l>
                <l xml:id="d001l5" n="4">Licanors et Filotes, li preus Antigonus,</l>
                <l xml:id="d001l6" n="5">Perdicas et Liones, Androines li membrus;</l>
                <l xml:id="d001l7" n="6">Devant le maistre dois servi Emenidus.</l>
                <l xml:id="d001l8" n="7">A tant es vous un mes c'om claime Tebreüs,</l>
                <l xml:id="d001l9" n="8">Le roi Phelippe apele devant contes et dus</l>
                <l xml:id="d001l10" n="9">Se li dist en oiant, ne se contint pas mus:</l>
                <l xml:id="d001l11" n="10">"Rois Nicholas te mande que li rendes treüs</l>
                <l xml:id="d001l12" n="11">De toi et de ta terre, ne li demorer plus;</l>
                <l xml:id="d001l13" n="12">Et se ce ne veus faire, une cose t'encus:</l>
                <l xml:id="d001l14" n="13">En te terre metra et Hermines et Turs;</l>
                <l xml:id="d001l15" n="14">Ne te garra castiaus ne cités ne fors murs,</l>
                <l xml:id="d001l16" n="15">Que tant ne te gueroit que venra au desus,</l>
                <l xml:id="d001l17" n="16">Si que par vive force te fera tout conclus</l>
                <l xml:id="d001l18" n="17">Et si que la coroune t'abatra du cief jus."</l>
                <l xml:id="d001l19" n="18">Quant Alixandres l'ot, molt en fu irascus.</l>
                <lb/>
                <p xml:id="d001l20" type="title" n="">51</p>
                <lb/>
                <l xml:id="d001l21" n="19">Dolans fu Alixandres, quant il vit le mesage</l>
                <l xml:id="d001l22" n="20">Que li a aconté son duel et son damage,</l>
                <l xml:id="d001l23" n="21">De mautalent noirci et mua son corage.</l>
                <l xml:id="d001l24" n="22">Voiant toute le cort se drece en son estage,</l>
                <l xml:id="d001l25" n="23">Sor l'espaulle s'apuie Emenidus d'Arcage,</l>
                <l xml:id="d001l26" n="24">Le messagier apele se li dist son corage:</l>
                <l xml:id="d001l27" n="25">"Tu diras ton singnor trop a fait grant outrage</l>
                <l xml:id="d001l28" n="26">Qui del regne de Grece demande treüage;</l>
                <l xml:id="d001l29" n="27">Il l'avra a cort terme, se je puis, si sauvage</l>
                <l xml:id="d001l30" n="28">Qui mout li tornera a duel et a contraire;</l>
                <l xml:id="d001l31" n="29">Ja por tant com je vive ne l'en donrai ostage,</l>
                <l xml:id="d001l32" n="30">Ja n'avra, se jou vif, fermeté ne manage</l>
                <l xml:id="d001l33" n="31">Quil puisse garantir, tant i ait fort passage.</l>
                <l xml:id="d001l34" n="32">Or me convient prover sor lui mon vasselage;</l>
                <l xml:id="d001l35" n="33">Ja n'arai mais grant joie en trestot mon aage</l>
                <l xml:id="d001l36" n="34">Tant que m'ait ceste honte amendé par son gage,</l>
                <l xml:id="d001l37" n="35">Si que le chief de lui en avrai en ostage;</l>
                <l xml:id="d001l38" n="36">(Il) ne me remanroit mie por tout l'or de Cartage."</l>
                <lb/>
                <p xml:id="d001l39" type="title" n="">52</p>
                <lb/>
                <l xml:id="d001l40" n="37">Li mes ot la parole si se met el repaire;</l>
                <l xml:id="d001l41" n="38">Ainc ne fina d'esrer tant qu'il vint en Cesaire.</l>
                <l xml:id="d001l42" n="39">A Nicolas a bien devisé tout l'afaire,</l>
                <l xml:id="d001l43" n="40">Et conte d'Alixandre com a fier le viaire</l>
                <l xml:id="d001l44" n="41">Et le cuer plus hardi que lion c'om ot braire:</l>
                <l xml:id="d001l45" n="42">"Ains (que) [ne] nasqui teus hom por bone gent atraire;</l>
                <l xml:id="d001l46" n="43">A ciaus qui o lui sunt est frans et de bon aire</l>
                <l xml:id="d001l47" n="44">Et vers ses anemis trop fel et de put aire.</l>
                <l xml:id="d001l48" n="45">Ne vos cuide laissier ne castel ne repaire,</l>
                <l xml:id="d001l49" n="46">Ains vos en cuide bien par fine force traire."</l>
                <l xml:id="d001l50" n="47">Quant Nicholes l'entent, mie ne s'en pot taire;</l>
                <l xml:id="d001l51" n="48">Il en jura son chief, son cors et son viaire,</l>
                <l xml:id="d001l52" n="49">S'a point le puet tenir, il li fera contraire.</l>
                <l xml:id="d001l53" n="50">"Bien ottroi, dist Nicholes, li gars est de put aire;</l>
                <l xml:id="d001l54" n="51">Jou li cuit destempre[r] un si fel laituaire</l>
                <l xml:id="d001l55" n="52">N'en donroit son parent s'il li veoit l'eu1 traire."</l>
                <l xml:id="d001l56" n="53">Li mes dist en riant a Bruiant de Valcaire:</l>
                <l xml:id="d001l57" n="54">"Bien manaice or de loins, cil ne le prise gaire."</l>
                <lb/>
                <p xml:id="d001l58" type="title" n="">53</p>
                <lb/>
                <l xml:id="d001l59" n="55">Merveille ot Alixandres, quant oï de le guere,</l>
                <l xml:id="d001l60" n="56">Que li rois Nicolas veut treü de sa terre.</l>
                <l xml:id="d001l61" n="57">Par les lointains païs fait les bacelers quere,</l>
                <l xml:id="d001l62" n="58">Les gentius chevaliers que povretés enserre:</l>
                <l xml:id="d001l63" n="59">Or viegnent tout a lui cil qui veulent conquere.</l>
                <l xml:id="d001l64" n="60">Li noviaus rois de Grece les grans tresors deserre,</l>
                <l xml:id="d001l65" n="61">C'uns n'en puet demourer sous clavé ne sos tere;</l>
                <l xml:id="d001l66" n="62">A ciaus le fait doner cui li povretés merre</l>
                <l xml:id="d001l67" n="63">Qui vauroit avec lui les grans paines sosferre.</l>
                <lb/>
                <p xml:id="d001l68" type="title" n="">54</p>
                <lb/>
                <l xml:id="d001l69" n="64">De ce fist Alixandres que gentius et que fiers,</l>
                <l xml:id="d001l70" n="65">Que frans rois deboineres, que nobles chevaliers;</l>
                <l xml:id="d001l71" n="66">Quant ot par les contrees mandés les soudoiers,</l>
                <l xml:id="d001l72" n="67">Par le conseil son pere a pris les useriers,</l>
                <l xml:id="d001l73" n="68">Les sers de put afaire, les felons pautoniers,</l>
                <l xml:id="d001l74" n="69">Qui les tresors avoient et les mons de deniers</l>
                <l xml:id="d001l75" n="70">Qu'il laisoient musir a mons et a miliers;</l>
                <l xml:id="d001l76" n="71">Tous les a departis as povres saudoiers,</l>
                <l xml:id="d001l77" n="72">As gentius bacelers cui il estoit mestiers;</l>
                <l xml:id="d001l78" n="73">Il les a atornés d'armes et de destriers,</l>
                <l xml:id="d001l79" n="74">De riches vesteüres et de garnemens ciers;</l>
                <l xml:id="d001l80" n="75">N'en i a nul si povre qui n'ait trois escuiers,</l>
                <l xml:id="d001l81" n="76">Set serjans a ceval et boins arbalestiers.</l>
                <l xml:id="d001l82" n="77">Alixandres fu larges, pour ce fu costumiers</l>
                <l xml:id="d001l83" n="78">De conquere les teres et les païs pleniers,</l>
                <l xml:id="d001l84" n="79">De tous ses anemis vaut estre justiciers;</l>
                <l xml:id="d001l85" n="80">Quant vint a la bataille, il i vint tous premiers.</l>
                <l xml:id="d001l86" n="81">Quant ses gens assamblerent vers le porte d'Alier,</l>
                <l xml:id="d001l87" n="82">Plus en ot en sa route de quarante milliers;</l>
                <l xml:id="d001l88" n="83">Emenidus d'Arcade en fu gonfanouniers.</l>
                <lb/>
                <p xml:id="d001l89" type="title" n="">55</p>
                <lb/>
                <l xml:id="d001l90" n="84">Onques n'issi de Grece tel gent por Phelippon</l>
                <l xml:id="d001l91" n="85">Com Alixandres ot es plaines de Vaubon.</l>
                <l xml:id="d001l92" n="86">En le tere d'Alier, dont il ot le sornon</l>
                <l xml:id="d001l93" n="87">L[a] veïssiés tendu maint riche paveillon.</l>
                <l xml:id="d001l94" n="88">Aristotes se jut sour un paile esclavon,</l>
                <l xml:id="d001l95" n="89">Alixandre apela si l'a mis a raison:</l>
                <l xml:id="d001l96" n="90">"Sire, ce dist li maistres, öés que vos dirons:</l>
                <l xml:id="d001l97" n="91">Eslisiés douze pers qui soient compaignon,</l>
                <l xml:id="d001l98" n="92">Qui menront vos batailles a grant devotion,</l>
                <l xml:id="d001l99" n="93">Si amés vos prodomes et lor faites bel don.</l>
                <l xml:id="d001l100" n="94">Vous savés qui bien done volentiers le sert on,</l>
                <l xml:id="d001l101" n="95">Par doner puet on bien amolïer felon;</l>
                <l xml:id="d001l102" n="96">Qui tout veut trestot pert, des auquans le voit on.</l>
                <l xml:id="d001l103" n="97">Se volés estre la[r]ges, plus en serés prodom</l>
                <l xml:id="d001l104" n="98">Si conquerés les terres et le mont environ;</l>
                <l xml:id="d001l105" n="99">Ja n'ara rois ne dus vers vous de(n)ffencion,</l>
                <l xml:id="d001l106" n="100">Autre gent en bataille vers le vostre fuïson."</l>
                <l xml:id="d001l107" n="101">Quant l'entent Alixandres, si drecha le menton</l>
                <l xml:id="d001l108" n="102">Et dist a Aristote coiement a bas ton:</l>
                <l xml:id="d001l109" n="103">"Maistre, molt grans mercis, ci a molt bel sermon.</l>
                <l xml:id="d001l110" n="104">Eslisiés vos meïsmes de cui nos le[s] ferons."</l>
                <l xml:id="d001l111" n="105">"Certes, dist Aristotes, bien vos conseillerons.</l>
                <l xml:id="d001l112" n="106">Premerains i metés Tholomer et Cliçon,</l>
                <l xml:id="d001l113" n="107">Licanor et Philote et dant Emenidon,</l>
                <l xml:id="d001l114" n="108">Perdicas et Lioine avoec Antigonon,</l>
                <l xml:id="d001l115" n="109">Et le conte Aristé, Aridés et Caulon,</l>
                <l xml:id="d001l116" n="110">Anthiocum ausi, es les vos tous par non;</l>
                <l xml:id="d001l117" n="111">Icist sunt tout prodome et chevalier molt bon.</l>
                <l xml:id="d001l118" n="112">Emenidus d' Arcage po[r]t vostre gonfanon."</l>
                <l xml:id="d001l119" n="113">Alixandres respont: "A Diu beneïchon."</l>
                <lb/>
                <p xml:id="d001l120" type="title" n="">56</p>
                <lb/>
                <l xml:id="d001l121" n="114">Alixandres se dr[e]ce quant ses maistres fina,</l>
                <l xml:id="d001l122" n="115">Les noviaus chevaliers d'une part apela,</l>
                <l xml:id="d001l123" n="116">Cliçon et Tholomé que tous jors honera;</l>
                <l xml:id="d001l124" n="117">De ce qu'ot en pensé son talent dit lor a.</l>
                <l xml:id="d001l125" n="118">"Signor, dist Alixandres, des or ne targera;</l>
                <l xml:id="d001l126" n="119">Qui veut avoir pris d'armes ançois le mostra[r]a,</l>
                <l xml:id="d001l127" n="120">Viegne o moi en Cesaire, illuec s'esprovera.</l>
                <l xml:id="d001l128" n="121">Me quintaine veuil faire drecier sor ciaus de la,</l>
                <l xml:id="d001l129" n="122">Nicholas veul veoir qui ainc ne nous ama,</l>
                <l xml:id="d001l130" n="123">Mon pere a gueroié, a tort le conmencha.</l>
                <l xml:id="d001l131" n="124">Or est tans du vengier qui le roi amera,</l>
                <l xml:id="d001l132" n="125">Trestout somes jone home et adobé nous a,</l>
                <l xml:id="d001l133" n="126">Or doit bien esprover cascuns que il vaura."</l>
                <l xml:id="d001l134" n="127">Et cil li respondirent: "Mal ait qui vous faura</l>
                <l xml:id="d001l135" n="128">Por nule riens en tere que il avoir porra."</l>
                <l xml:id="d001l136" n="129">Alixandres l'entent si les en mercia,</l>
                <l xml:id="d001l137" n="130">Les sodoiers requist et les barons proia.</l>
                <l xml:id="d001l138" n="131">Sages fu et cortois, que si se pourcaça</l>
                <l xml:id="d001l139" n="132">Que dedens les uit jors trente mile en josta</l>
                <l xml:id="d001l140" n="133">Qui tout iront o lui la ou il les menra;</l>
                <l xml:id="d001l141" n="134">Puis est venus au roi, congié li demanda.</l>
                <l xml:id="d001l142" n="135">Mais li rois, quant l'oï, a premiers li vea,</l>
                <l xml:id="d001l143" n="136">Dist que trop estoit jones, ja ne s'en pensera.</l>
                <l xml:id="d001l144" n="137">Et Alixandres jure c'o lui ne remanra;</l>
                <l xml:id="d001l145" n="138">Se congié ne li done, ains s'en departira.</l>
                <l xml:id="d001l146" n="139">Et quant li rois l'entent, que Alixandres s'en v(aur)a,</l>
                <l xml:id="d001l147" n="140">Vint mile chevaliers a armes li livra</l>
                <l xml:id="d001l148" n="141">Et grant avoir li carge dont il les paiera.</l>
                <l xml:id="d001l149" n="142">Maistres et counestables i mist et ordena,</l>
                <l xml:id="d001l150" n="143">Del vallet bien garder tos ses homes proia.</l>
                <l xml:id="d001l151" n="144">Cil furent apresté qu'Alixandres menra,</l>
                <l xml:id="d001l152" n="145">Li somier sunt cargié et li baniers cria:</l>
                <l xml:id="d001l153" n="146">Or se meche au cemin cil qui esrer vaura.</l>
                <l xml:id="d001l154" n="147">Et quant vit la roïne qu'Alixandres s'en va,</l>
                <l xml:id="d001l155" n="148">Molt remest corouchie, quant de li desevra.</l>
                <l xml:id="d001l156" n="149">Ne fu mie petis l'avoirs que li dona,</l>
                <l xml:id="d001l157" n="150">D'or et d'argent, de soie dis somiers li carcha;</l>
                <l xml:id="d001l158" n="151">Il prent congié a li, docement le baisa.</l>
                <lb/>
                <p xml:id="d001l159" type="title" n="">57</p>
                <lb/>
                <l xml:id="d001l160" n="152">Quant Alixandres mut, ne sambla pas f[r]arin;</l>
                <l xml:id="d001l161" n="153">Quarante mile furent ensamble li mescin,</l>
                <l xml:id="d001l162" n="154">Tout chevalier a armes estre l'autre frapin</l>
                <l xml:id="d001l163" n="155">Que ja ne li fauront ou qu'il tort son chemin.</l>
                <l xml:id="d001l164" n="156">Tant chevaucent ensamble qu'es pres sor Montaurin</l>
                <l xml:id="d001l165" n="157">Se herberge Alixandres el regne au Sarazin;</l>
                <l xml:id="d001l166" n="158">Ains mais n'ot Nicholas un si felon vois(o)in.</l>
                <l xml:id="d001l167" n="159">Grant gent ot [a]samblee de lui et de son lin,</l>
                <l xml:id="d001l168" n="160">Par la ou li os passe font dolerous traïn.</l>
                <l xml:id="d001l169" n="161">La nuit fist l'esquargaite Festions li meschin</l>
                <l xml:id="d001l170" n="162">Tant que l'ost sente nuit et l'esclair du matin;</l>
                <l xml:id="d001l171" n="163">Au torner des herberges ot dolerous hustin.</l>
                <l xml:id="d001l172" n="164">Alixandres chevauce et tint le cief enclin,</l>
                <l xml:id="d001l173" n="165">De le besoigne pense que il veut traire a fin;</l>
                <l xml:id="d001l174" n="166">Tholomé apela si li dist en latin:</l>
                <l xml:id="d001l175" n="167">"Faites cest ost errer, que il n'i ait traïn,</l>
                <l xml:id="d001l176" n="168">A cel roi Nicholas vaurai estre voisin.</l>
                <l xml:id="d001l177" n="169">Se corchier ne le puis, ne vail un romoisin;</l>
                <l xml:id="d001l178" n="170">Ains n'acointa encore nul si felon voisin."</l>
                <l xml:id="d001l179" n="171">Lors garda devant lui les un bois de sapin,</l>
                <l xml:id="d001l180" n="172">Vit venir un danseil qui sambloit pelerin;</l>
                <l xml:id="d001l181" n="173">Desor son cief avoit un capel sebelin,</l>
                <l xml:id="d001l182" n="174">Une jupe afublee d'un paile alixandrin,</l>
                <l xml:id="d001l183" n="175">Et si ot par desous un peliçon hermin</l>
                <l xml:id="d001l184" n="176">Qui tous estoit covers d'un blïaut ostorin,</l>
                <l xml:id="d001l185" n="177">Hueses de cordouan et esperons d'or fin;</l>
                <l xml:id="d001l186" n="178">Et ot entre ses cuises un destrier a bians crins,</l>
                <l xml:id="d001l187" n="179">Ne donast en Bretaigne por un castel perin.</l>
                <lb/>
                <p xml:id="d001l188" type="title" n="">58</p>
                <lb/>
                <l xml:id="d001l189" n="180">Quant cil a coisi l'ost, un poi est arestés;</l>
                <l xml:id="d001l190" n="181">Aprés est descendus, ses cevaus est cenglés,</l>
                <l xml:id="d001l191" n="182">Et quant il l'ot restraint, s'est par l'estrier montés.</l>
                <l xml:id="d001l192" n="183">Alixandres le voit, cele part est alés,</l>
                <l xml:id="d001l193" n="184">Et cil li va encontre, bel se sunt salüé.</l>
                <l xml:id="d001l194" n="185">Li rois l'a araisnié, qui molt estoit privés,</l>
                <l xml:id="d001l195" n="186">Si li dist belement: "Biaus amis, dont venés?</l>
                <l xml:id="d001l196" n="187">Dites qui estes vous, gardés ne me celés.</l>
                <l xml:id="d001l197" n="188">Comment estes ensi par cest regne esgarés?</l>
                <l xml:id="d001l198" n="189">Se estes chevaliers, point ne le me celés.</l>
                <l xml:id="d001l199" n="190">Vous estes jones hom, petis est vos aés,</l>
                <l xml:id="d001l200" n="191">Car n'est encor de barbe vos grenons aornés."</l>
                <l xml:id="d001l201" n="192">"Sire, dist li vallés, un hom sui effreés</l>
                <l xml:id="d001l202" n="193">Si vois querre signor, dont j'ai grans povretés,</l>
                <l xml:id="d001l203" n="194">Que selonc mon serviche me tenist en certés.</l>
                <l xml:id="d001l204" n="195">Li miens nons, biaus dous sire, ne vous sera celés;</l>
                <l xml:id="d001l205" n="196">On m'apele Sanson en la tere ou fui nes,</l>
                <l xml:id="d001l206" n="197">Riches hom fu mes peres de grant nobileté.</l>
                <l xml:id="d001l207" n="198">Niés sui au roi Dairon si fui de lui privés,</l>
                <l xml:id="d001l208" n="199">Mais par mesaventure me sui a lui meslés;</l>
                <l xml:id="d001l209" n="200">Un sien dru li tuai si m'a cuelli en hé,</l>
                <l xml:id="d001l210" n="201">Por ce sui jou cachiés et tous deshiretés;</l>
                <l xml:id="d001l211" n="202">A prendre me manaiche, s'il en a poësté.</l>
                <l xml:id="d001l212" n="203">Jehui matin a l'aube, quant li jors fu levés,</l>
                <l xml:id="d001l213" n="204">M'esmui d'une cité, pensis et abosmés,</l>
                <l xml:id="d001l214" n="205">Ou trovai Nicholas, qui molt est desreés;</l>
                <l xml:id="d001l215" n="206">Ses parens devoie estre, de lui sui forjurés.</l>
                <l xml:id="d001l216" n="207">Molt manaiche Alixandre, dist qu'il est faus provés,</l>
                <l xml:id="d001l217" n="208">Le fil le roi Phelippe qui l'autr'ier fu armés,</l>
                <l xml:id="d001l218" n="209">Car il a oï dire que icil s'est vantés</l>
                <l xml:id="d001l219" n="210">Que ost venra sor lui si en est molt gabés,</l>
                <l xml:id="d001l220" n="211">A fol garçon le tint, dist que il est enflés;</l>
                <l xml:id="d001l221" n="212">Se il le pooit prendre, au vent seroit levés,</l>
                <l xml:id="d001l222" n="213">Ne li avra garant ses rices parentés.</l>
                <l xml:id="d001l223" n="214">Molt a grant ost jostee, que qu'en soit ses pensés;</l>
                <l xml:id="d001l224" n="215">Se si home l'amoient et cil qu'il a mandés,</l>
                <l xml:id="d001l225" n="216">Bien se poroit desfendre de grans estors mortés.</l>
                <l xml:id="d001l226" n="217">Ne me vaut retenir, si l'en sai molt mal gré.</l>
                <l xml:id="d001l227" n="218">Or querai Alixandre tant que l'arai trové;</l>
                <l xml:id="d001l228" n="219">S'il me veut retenir, je servirai a gré."</l>
                <l xml:id="d001l229" n="220">Alixandres respont: "Assés estes alés,</l>
                <l xml:id="d001l230" n="221">Car je sui Alixandres que vous tant demandés.</l>
                <l xml:id="d001l231" n="222">S'o moi volés remaindre, bien estes arivés,</l>
                <l xml:id="d001l232" n="223">Ja ne serai jor riches tant qu'aiés povreté."</l>
                <l xml:id="d001l233" n="224">Lors descent Alixandres et cist est desmontés,</l>
                <l xml:id="d001l234" n="225">Si sunt l'uns contre l'autre brace levee alé;</l>
                <l xml:id="d001l235" n="226">L'uns est baisiés de l'autre et forment acolés,</l>
                <l xml:id="d001l236" n="227">Joie fait l'uns de l'autre quant furent desmonté.</l>
                <l xml:id="d001l237" n="228">Ambedoi resambloient a estre d'un aé,</l>
                <l xml:id="d001l238" n="229">Mais qu(e) Alixandres fu un petit mius formés.</l>
                <l xml:id="d001l239" n="230">Quant furent conjoï, si se sunt remonté,</l>
                <l xml:id="d001l240" n="231">En une angarde sunt sur un tertre aresté.</l>
                <l xml:id="d001l241" n="232">L'ost li mostre Alixandres, qui est molt lons et les,</l>
                <l xml:id="d001l242" n="233">Qui por lui est meüs por entrer u regné.</l>
                <l xml:id="d001l243" n="234">Quant Sanses l'ot veü, bien sot, c'est verités,</l>
                <l xml:id="d001l244" n="235">Que c'estoit Alixandres, qu'iert de lui desirés.</l>
                <lb/>
                <p xml:id="d001l245" type="title" n="">59</p>
                <lb/>
                <l xml:id="d001l246" n="236">"Sanses, dist Alixandres, a Nicholas bien gent?</l>
                <l xml:id="d001l247" n="237">Porrai m'i je combatre a ceus a savement?"</l>
                <l xml:id="d001l248" n="238">Sanses li respont: "Sire, par le mien ensïent,</l>
                <l xml:id="d001l249" n="239">Molt a gent plus de vous et si croisent forment,</l>
                <l xml:id="d001l250" n="240">Mais il est molt haïs de tous communaument</l>
                <l xml:id="d001l251" n="241">Por sa grant cruauté que il lor fait sovent."</l>
                <l xml:id="d001l252" n="242">Et respont Alixandres: "Mors est s'il nous atent.</l>
                <l xml:id="d001l253" n="243">Amis Sanses, fait il, saciés certainement,</l>
                <l xml:id="d001l254" n="244">Sires qui ses gens het et qui vers aus mesprent</l>
                <l xml:id="d001l255" n="245">Et il par son orguel n'en fait adrecement,</l>
                <l xml:id="d001l256" n="246">A grant besoing li falent; tart est s'il se repent;</l>
                <l xml:id="d001l257" n="247">Tous en remaint hounis et muert soudainement,</l>
                <l xml:id="d001l258" n="248">Et quant plus gent asamble, plus tost le font dolent."</l>
                <lb/>
                <p xml:id="d001l259" type="title" n="">60</p>
                <lb/>
                <l xml:id="d001l260" n="249">"[A]mis Sanses, fait il, a moi este[s] venus;</l>
                <l xml:id="d001l261" n="250">Saciés molt m'en est bel, bien serés retenus.</l>
                <l xml:id="d001l262" n="251">Jane vous faura mais ne aubers ne escus,</l>
                <l xml:id="d001l263" n="252">Armes ne riches dras ne bons chevaus grenus;</l>
                <l xml:id="d001l264" n="253">Por tant que soiés rices, ne soiés confondus.</l>
                <l xml:id="d001l265" n="254">Tant estes rices hom et de franc lin venus</l>
                <l xml:id="d001l266" n="255">Ja ne serés par moi doutés ne mescreüs,</l>
                <l xml:id="d001l267" n="256">Mais armes vous convient, si serés plus cremus,</l>
                <l xml:id="d001l268" n="257">Prisiés et honorés et de tous coneüs;</l>
                <l xml:id="d001l269" n="258">Et je vous donrai armes, vos brans ert esmolus."</l>
                <l xml:id="d001l270" n="259">"Sire, vostre merchi, dist Sanses li menbrus,</l>
                <l xml:id="d001l271" n="260">Mais je veul (hom) vos hom estre de vos mains rechevus."</l>
                <l xml:id="d001l272" n="261">Alixandres respont: "Ce me vient a salus."</l>
                <l xml:id="d001l273" n="262">Aprés li dona armes si est ses fiés creüs</l>
                <l xml:id="d001l274" n="263">Del grant regne de Tir dont il estoit venus,</l>
                <l xml:id="d001l275" n="264">Mais que de roi Phelippe soit li fius conneüs.</l>
                <l xml:id="d001l276" n="265">Et Sanses l'em mercie, au pié li est venus;</l>
                <l xml:id="d001l277" n="266">Alixandres le drece et dist c'or est ses drus.</l>
                <lb/>
                <p xml:id="d001l278" type="title" n="">61</p>
                <lb/>
                <l xml:id="d001l279" n="267">"Amis, dist Alixandres, or vous veul je proier</l>
                <l xml:id="d001l280" n="268">Que pour l'amour de moi devenés mesaigiers,</l>
                <l xml:id="d001l281" n="269">Alés a Nicholas mon mesaige noncier,</l>
                <l xml:id="d001l282" n="270">Que je sui ça venus cest regne calengier</l>
                <l xml:id="d001l283" n="271">Avec le roi Pelippe, qui le doit justicier,</l>
                <l xml:id="d001l284" n="272">Car ses hom en doit estre; s'il le veut renoier</l>
                <l xml:id="d001l285" n="273">Et a tort sans raison grever et gueroier,</l>
                <l xml:id="d001l286" n="274">Or est venus li termes qu'il l'en compera cier.</l>
                <l xml:id="d001l287" n="275">S'or ne le puet deffendre, n'en ara mais denier,</l>
                <l xml:id="d001l288" n="276">Car traïtes ne doit corone d'or baillier</l>
                <l xml:id="d001l289" n="277">Por metre sor son cief, car il ne doit caucier.</l>
                <l xml:id="d001l290" n="278">Mais pour coi en moront serjant ne chevalier?</l>
                <l xml:id="d001l291" n="279">Mais par moi et par lui (et par) le viegne desrainier;</l>
                <l xml:id="d001l292" n="280">Soit faite la bataille, s'il l'ose commencier.</l>
                <l xml:id="d001l293" n="281">Sa tere li remaigne s'il le puet gaainier,</l>
                <l xml:id="d001l294" n="282">Et se jou le puis prendre, ja n'en convient pladier</l>
                <l xml:id="d001l295" n="283">Que ne le faice pendre ou la teste trencier.</l>
                <l xml:id="d001l296" n="284">O vous ira Dans Clins por mon mant tesmoignier."</l>
                <l xml:id="d001l297" n="285">"Sire, ce a dit Sanses, pres sui de l'otroiier."</l>
                <l xml:id="d001l298" n="286">Cascuns des deus mesaiges monta sor son destrier,</l>
                <l xml:id="d001l299" n="287">Armés d'arbers et d'iaumes et d'espee d'acier,</l>
                <l xml:id="d001l300" n="288">D'escu et de fort lance, si pensent d'esploitier;</l>
                <l xml:id="d001l301" n="289">De lor mesaige faire ne se vauront targier.</l>
                <l xml:id="d001l302" n="290">Tant cevauchent ensamble le cemin droiturier</l>
                <l xml:id="d001l303" n="291">Que de la cité virent le grant palais plenier,</l>
                <l xml:id="d001l304" n="292">Le tor et le donjon qui siet sor le roucier.</l>
                <l xml:id="d001l305" n="293">Vi(n)rent l'ost Nicolas amplement herbregier,</l>
                <l xml:id="d001l306" n="294">Loges et tres et tentes et paveillons drecier;</l>
                <l xml:id="d001l307" n="295">De grant quatre loë[e]s contre val un sentier</l>
                <l xml:id="d001l308" n="296">Ne virent tere vuide le trait a un archier</l>
                <l xml:id="d001l309" n="297">Qu'il ne voient porprendre de tres et de lagier;</l>
                <l xml:id="d001l310" n="298">Et il s'en passent outre, n'i orent destorbier.</l>
                <l xml:id="d001l311" n="299">Dans Clins dist a Sanson: "Nicholas est molt fiers,</l>
                <l xml:id="d001l312" n="300">Il asamble grant ost, car il en a mestier;</l>
                <l xml:id="d001l313" n="301">A nous se combatra, s'il s'en puet aasier,</l>
                <l xml:id="d001l314" n="302">Ains qu'il veule sa tere si quitement laisier."</l>
                <l xml:id="d001l315" n="303">"Voire, che respont Sanses, il en ait l'encombrier,</l>
                <l xml:id="d001l316" n="304">Car de ses grans enseignes vous convenra gaitier."</l>
                <l xml:id="d001l317" n="305">A tant vinrent en l'ost sans autre destorbier</l>
                <l xml:id="d001l318" n="306">Droit au tref ou il virent l'aigle d'or flamboiier.</l>
                <l xml:id="d001l319" n="307">Nicholas s'en isoit por lui esbanoiier,</l>
                <l xml:id="d001l320" n="308">A ses homes aloit sous un pin(t) conseillier.</l>
                <l xml:id="d001l321" n="309">A tant es les mesaiges qui vienent le sentier,</l>
                <l xml:id="d001l322" n="310">Droit a Nicholas vont lor mesaige noncier</l>
                <l xml:id="d001l323" n="311">C'Alixandres cevauce, qui le veut corouchier,</l>
                <l xml:id="d001l324" n="312">Et ses rices barnaiges, qui molt fait a prisier.</l>
                <l xml:id="d001l325" n="313">Dius lor soit en aïe, qui tout a a baillier!</l>
                <lb/>
                <p xml:id="d001l326" type="title" n="">62</p>
                <lb/>
                <l xml:id="d001l327" n="314">Li mesaige Alixandre en sunt a l'ost venu,</l>
                <l xml:id="d001l328" n="315">Le roi Nicholas trovent fors de son tref issu</l>
                <l xml:id="d001l329" n="316">Desous l'ombre d'un pin, environ lui si dru.</l>
                <l xml:id="d001l330" n="317">Quant il a les mesaiges armés recouneü,</l>
                <l xml:id="d001l331" n="318">Lors demande a ses gens, qui les ot perceü:</l>
                <l xml:id="d001l332" n="319">"Qui sans le mien commant se sunt ci enbatu?</l>
                <l xml:id="d001l333" n="320">Armé par devant moi sunt folement venu,</l>
                <l xml:id="d001l334" n="321">Demain seront ocis et a forques pendu."</l>
                <l xml:id="d001l335" n="322">Primes parla Dans Clins, qui bien l'a entendu:</l>
                <l xml:id="d001l336" n="323">"Nicholas, je te tieng forment a recreü,</l>
                <l xml:id="d001l337" n="324">Orgueus et sorquidance si t'a le sens tolu.</l>
                <l xml:id="d001l338" n="325">Nous sames mesaigier, qui que tort a salu,</l>
                <l xml:id="d001l339" n="326">Au meillor chevalier qui ainc portast escu.</l>
                <l xml:id="d001l340" n="327">Alixandres li preus, qui n'est pas esperdu,</l>
                <l xml:id="d001l341" n="328">Est entrés en ta tere, por voir ce saces tu,</l>
                <l xml:id="d001l342" n="329">Et sunt en sa compaigne soissante mil escu.</l>
                <l xml:id="d001l343" n="330">Grius et Hermis amaine a force et a vertu,</l>
                <l xml:id="d001l344" n="331">Ne s'en tornera mais si t'ara confundu.</l>
                <l xml:id="d001l345" n="332">Hom es au roi Phelippe, si est assés seü,</l>
                <l xml:id="d001l346" n="333">A tort l'as gueroié et son regne tolu</l>
                <l xml:id="d001l347" n="334">Si t'en es com traïtes envers lui maintenu.</l>
                <l xml:id="d001l348" n="335">Or aproce li termes qu'il te sera rendu,</l>
                <l xml:id="d001l349" n="336">Mais droit li offeroies, se m'avoies creü,</l>
                <l xml:id="d001l350" n="337">Et donroies ostages que il seroit tenu,</l>
                <l xml:id="d001l351" n="338">Quant ta tere ert gastee et ti castel perdu</l>
                <l xml:id="d001l352" n="339">Et tu meïsmes prins, ti home recreü;</l>
                <l xml:id="d001l353" n="340">Et se tu veus bataille, tost t'en venras venqu.</l>
                <l xml:id="d001l354" n="341">Va te dont aprester, n'i ait plus atendu,</l>
                <l xml:id="d001l355" n="342">Fors demain au matin que mesire ait seü</l>
                <l xml:id="d001l356" n="343">Se de vous et de lui seront li caup feru.</l>
                <l xml:id="d001l357" n="344">Bataille cors a cors te quiert par son escu;</l>
                <l xml:id="d001l358" n="345">Li venqueres soit sires, li autres soit pendu."</l>
                <lb/>
                <p xml:id="d001l359" type="title" n="">63</p>
                <lb/>
                <l xml:id="d001l360" n="346">La raisons fu oïe, li mesaige ont parlé,</l>
                <l xml:id="d001l361" n="347">Mais ce n'oblïent mie que doit estre amembré;</l>
                <l xml:id="d001l362" n="348">C'est le mant Alixandre, qui les a effreés,</l>
                <l xml:id="d001l363" n="349">Par les boins mesaigiers, qui n'ont riens oblïé.</l>
                <l xml:id="d001l364" n="350">Li fel rois Nicholas en ot le cuer iré,</l>
                <l xml:id="d001l365" n="351">Ne laira por nului ne die son pensé;</l>
                <l xml:id="d001l366" n="352">Lors a dit as mesaiges: "N'en aiés ja douté</l>
                <l xml:id="d001l367" n="353">Que j'aie le bataille cors a cors refusé.</l>
                <l xml:id="d001l368" n="354">Bien otroi au vaincu qu'il ait le cief caupé,</l>
                <l xml:id="d001l369" n="355">Donques seront a tart li gaige recovré.</l>
                <l xml:id="d001l370" n="356">Je ne redout le vostre un denier moneé.</l>
                <l xml:id="d001l371" n="357">Ne fu pas fius Phelippe, saciés de verité,</l>
                <l xml:id="d001l372" n="358">Mais Natanabus l'ot en se mere engenré;</l>
                <l xml:id="d001l373" n="359">Ne regnes ne doit estre par avoutre clamé."</l>
                <lb/>
                <p xml:id="d001l374" type="title" n="">64</p>
                <lb/>
                <l xml:id="d001l375" n="360">La ou Nicholas ot au mes parlé, Ousin,</l>
                <l xml:id="d001l376" n="361">Li senescaus au roi, connut bien le mescin;</l>
                <l xml:id="d001l377" n="362">Puis dist priveement au roi en son latin:</l>
                <l xml:id="d001l378" n="363">"Nicholas, fait il, sire, vois tu cel pelerin?</l>
                <l xml:id="d001l379" n="364">Il but essoir o moi a me coupe d'or fin,</l>
                <l xml:id="d001l380" n="365">Je li donai assés et pain et car et vin;</l>
                <l xml:id="d001l381" n="366">De mon ostel leva, bien le sai, hui matin.</l>
                <l xml:id="d001l382" n="367">Je counois bien au paille c'a vestu costentin</l>
                <l xml:id="d001l383" n="368">Et au poil reluisant dont sunt deugié li crin.</l>
                <l xml:id="d001l384" n="369">Cangié a son bordon a cel hanste fraisnin;</l>
                <l xml:id="d001l385" n="370">Que qu'il soit, bien resamble qu'il soit nes de haut lin."</l>
                <lb/>
                <p xml:id="d001l386" type="title" n="">65</p>
                <lb/>
                <l xml:id="d001l387" n="371">Li preus Sanses connut molt bien le senescal,</l>
                <l xml:id="d001l388" n="372">Il li rent grans mercis et gres de son ostal,</l>
                <l xml:id="d001l389" n="373">Puis dist devant le roi que Dius le gart de mal:</l>
                <l xml:id="d001l390" n="374">"O toi menjai et bui ersoir tot par ingal</l>
                <l xml:id="d001l391" n="375">Et si mui bien matin hui main de ton ostal.</l>
                <l xml:id="d001l392" n="376">Outre cel bois la outre encontrai un vasal,</l>
                <l xml:id="d001l393" n="377">Si com je m'en aloie le costiere d'un val;</l>
                <l xml:id="d001l394" n="378">S'a a non Alixandre, dona moi cest cheval,</l>
                <l xml:id="d001l395" n="379">Il n'a gaires meillor fors le sien Bucifal.</l>
                <l xml:id="d001l396" n="380">Molt m'a fait grant honor, que vous en diroie al?</l>
                <l xml:id="d001l397" n="381">Il m'a a vous tramis et moi et cest vasal;</l>
                <l xml:id="d001l398" n="382">Il mande a Nicholas, s'il li tenra estal,</l>
                <l xml:id="d001l399" n="383">Bataille en puet avoir et fort estor campal."</l>
                <lb/>
                <p xml:id="d001l400" type="title" n="">66</p>
                <lb/>
                <l xml:id="d001l401" n="384">Quant li rois Nicolas entendi la raison,</l>
                <l xml:id="d001l402" n="385">"Amis, dist il, qui es? ne me celer ton non."</l>
                <l xml:id="d001l403" n="386">"Par foi, fait il, biaus sire, on m'apele Sanson</l>
                <l xml:id="d001l404" n="387">Et si sui niés roi Daire, del mius de sa maison;</l>
                <l xml:id="d001l405" n="388">Et ving l'autr'ier a vous pour querre garison,</l>
                <l xml:id="d001l406" n="389">Mais je n'i peuc trover conseil mavais ne bon.</l>
                <l xml:id="d001l407" n="390">Or me sui ajoustés a un rice baron,</l>
                <l xml:id="d001l408" n="391">Alixandre le preu, fius le roi Phelippon,</l>
                <l xml:id="d001l409" n="392">Car Daires m'a cacié par mauvaise raison,</l>
                <l xml:id="d001l410" n="393">Por ce que je feri uri sien dru d'un baston,</l>
                <l xml:id="d001l411" n="394">Un cuivert losengier, un encrieme felon,</l>
                <l xml:id="d001l412" n="395">Si le feri el cief, n'ot de mort garison.</l>
                <l xml:id="d001l413" n="396">Li rois a cui je sui a molt gente façon,</l>
                <l xml:id="d001l414" n="397">Il vous mande par moi et par mon compaignon</l>
                <l xml:id="d001l415" n="398">Qu'il soit de le bataille en vostre election,</l>
                <l xml:id="d001l416" n="399">Se volés gent a gent ou vo cors vers le son."</l>
                <lb/>
                <p xml:id="d001l417" type="title" n="">67</p>
                <lb/>
                <l xml:id="d001l418" n="400">Quant l'entent Nicolas, n'ot pas ciere clere.</l>
                <l xml:id="d001l419" n="401">"Par diu, dist il, dans Sanses, molt es faus quidere.</l>
                <l xml:id="d001l420" n="402">Par mi ceste (ceste) cité passas hui cbm[e] lere.</l>
                <l xml:id="d001l421" n="403">Bien connois ton linnaige, suer Daire fu ta mere;</l>
                <l xml:id="d001l422" n="404">Trente cités vaillans vi tenir a ton pere,</l>
                <l xml:id="d001l423" n="405">Mes oncles fu sans faille, je fui fius de so[n] frere;</l>
                <l xml:id="d001l424" n="406">Mes cousins es germains, n'en sui mie bordere.</l>
                <l xml:id="d001l425" n="407">Et Alixandres fu fius d'un(e) fort enchanterre;</l>
                <l xml:id="d001l426" n="408">Amis, guerpis le dont, o eus es en misere,</l>
                <l xml:id="d001l427" n="409">Et je te ferai pais a Daire l'emperere."</l>
                <l xml:id="d001l428" n="410">Sanses li respont: "Rois, trop estes fors cornere."</l>
                <lb/>
                <p xml:id="d001l429" type="title" n="">68</p>
                <lb/>
                <l xml:id="d001l430" n="411">"Nicolas, ce dist Sanses, molt avés dit grant faille,</l>
                <l xml:id="d001l431" n="412">Ton conseil ne t'aïe ne pris une maaille.</l>
                <l xml:id="d001l432" n="413">Dehait ait qui commande que ja mon signor faille;</l>
                <l xml:id="d001l433" n="414">Saces que por noient queras le desevraille.</l>
                <l xml:id="d001l434" n="415">Mais fai tost traire en sus toute ceste ringaille,</l>
                <l xml:id="d001l435" n="416">Que mes sires est pres que le tien cors asaille."</l>
                <l xml:id="d001l436" n="417">Rois Nicolas respont: "N'est pas drois que li faille;</l>
                <l xml:id="d001l437" n="418">Je li tenrai estor, comment que li plais aille."</l>
                <l xml:id="d001l438" n="419">"Voire, ce [li] dist Sanses, n'est nus hom qui le vaille."</l>
                <l xml:id="d001l439" n="420">Dist Dans Clins: "Nos fuisons ja a le desevraile."</l>
                <l xml:id="d001l440" n="421">"Baron, ce dist li rois, n'est mie devinaille,</l>
                <l xml:id="d001l441" n="422">Se Alixandres vient contre moi en bataille,</l>
                <l xml:id="d001l442" n="423">Nel defendra escus ne cose qui le vaille</l>
                <l xml:id="d001l443" n="424">Que tot ne le porfende desi en la coraille."</l>
                <lb/>
                <p xml:id="d001l444" type="title" n="">69</p>
                <lb/>
                <l xml:id="d001l445" n="425">"Alés, dist Nicolas, n'i faites demoree,</l>
                <l xml:id="d001l446" n="426">Dites a Alixandre, qui a gent bien armee,</l>
                <l xml:id="d001l447" n="427">Traie soi d'une part u fons d'une valee,</l>
                <l xml:id="d001l448" n="428">La moie gent soit ci toute coie aünee,</l>
                <l xml:id="d001l449" n="429">Sor cel pont en mi liu ferons une asamblee,</l>
                <l xml:id="d001l450" n="430">Cors a cors, moi et lui, sans autre gent armee.</l>
                <l xml:id="d001l451" n="431">La bataille creant ensi, se lui agree;</l>
                <l xml:id="d001l452" n="432">Ja m'i verés aler, me ventaille fremee,</l>
                <l xml:id="d001l453" n="433">Car trop maine Alixandres la outre grant posnee;</l>
                <l xml:id="d001l454" n="434">Molt est jones issus ça fors de sa contree.</l>
                <l xml:id="d001l455" n="435">S'a puins le puis tenir, fait a male jornee;</l>
                <l xml:id="d001l456" n="436">Se il au premier caup escape de m'espee,</l>
                <l xml:id="d001l457" n="437">Ne demo[r]er a gaires, sa bataille ert finee;</l>
                <l xml:id="d001l458" n="438">Dire porra de voir ne vail une tostee</l>
                <l xml:id="d001l459" n="439">Ne trestoute ma force une pume paree."</l>
                <l xml:id="d001l460" n="440">Et quant Sanses l'oï, a poi ne trait l'espee,</l>
                <l xml:id="d001l461" n="441">Mais Dans Clins li a dit parole amesure[e],</l>
                <l xml:id="d001l462" n="442">Que ja ceste bataille ne sera refusee.</l>
                <lb/>
                <p xml:id="d001l463" type="title" n="">70</p>
                <lb/>
                <l xml:id="d001l464" n="443">"Dans rois, ce a dit Sanses, molt pöés manecier,</l>
                <l xml:id="d001l465" n="444">Mais por voir vous puis dire si l'os bien aficier,</l>
                <l xml:id="d001l466" n="445">Quant vous verés venir Alixandre au vis fier</l>
                <l xml:id="d001l467" n="446">Armé de toutes armes, tant samble chevalier,</l>
                <l xml:id="d001l468" n="447">Molt le douterés plus que aloe esprivier.</l>
                <l xml:id="d001l469" n="448">Hui est venus li jors que il vaura vengier</l>
                <l xml:id="d001l470" n="449">Le honte c'avés faite Phelippe, au roi d'Alier,</l>
                <l xml:id="d001l471" n="450">Qu'il vous vaura tolir le courone d'or mier."</l>
                <l xml:id="d001l472" n="451">A icest mot saisist cascuns d'aus son destrier,</l>
                <l xml:id="d001l473" n="452">Par lor estriers monterent li hardi chevalier</l>
                <l xml:id="d001l474" n="453">Si ont tant cevauchié li nobile guerier</l>
                <l xml:id="d001l475" n="454">Qu'il vinrent a lor gent le soir au herbregier.</l>
                <l xml:id="d001l476" n="455">Molt furent desiré en l'ost li mesaigier.</l>
                <lb/>
                <p xml:id="d001l477" type="title" n="">71</p>
                <lb/>
                <l xml:id="d001l478" n="456">Le soir que li mesaige sunt venu a lor gent,</l>
                <l xml:id="d001l479" n="457">Sanses tout maintenant de son ceval descent</l>
                <l xml:id="d001l480" n="458">Et Cliçons avec lui decendi ensement.</l>
                <l xml:id="d001l481" n="459">A une part ont trait le roi a parlement</l>
                <l xml:id="d001l482" n="460">Et si li ont conté assés priveement</l>
                <l xml:id="d001l483" n="461">Que li os Nicolas vers Alixandre pent.</l>
                <l xml:id="d001l484" n="462">Lors apele Dans Clins se li dist hautement:</l>
                <l xml:id="d001l485" n="463">"Par Diu, sire Alixandres, Nicolas vous atent.</l>
                <l xml:id="d001l486" n="464">Saciés que la baitaille n'escive il noient</l>
                <l xml:id="d001l487" n="465">Et s'iert par vos deus cors faite, mien ensïent."</l>
                <l xml:id="d001l488" n="466">Quant Alixandres l'ot, tous li cuers li esprent,</l>
                <l xml:id="d001l489" n="467">Onques mais n'ot tel joie, je sai tot vraiement;</l>
                <l xml:id="d001l490" n="468">En lui vaura prover trestout son hardement.</l>
                <lb/>
                <p xml:id="d001l491" type="title" n="">72</p>
                <lb/>
                <l xml:id="d001l492" n="469">Quant Alixandres vit les mesaiges venir .§{}..</l>
            </div1>
        </body>
    </text>
</TEI>
