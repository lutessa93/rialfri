<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BOECE-boece">
                    <title type="short">La complainte de Boece</title>
                    <abbr>La complainte de Boece</abbr>
                    <note xml:id="note1">seconda metà XIII sec.</note>
                    <bibl>Bonaventura da Demena, <emph style="font-style:italic">“La complainte de Boece et la consolation de la Phylosophye”. Volgarizzamento franco-italiano della «Consolatio Philosophiae»</emph> (Paris, BNF, ms. fr. 821), edizione critica, introduzione, note e glossario a cura di Gianfelice Peron, edizione curata per il <emph style="font-style:italic">RIALFrI</emph>, 2014.</bibl>
                </title>
                <author xml:id="BOECE" n="025.000">
                    <name>Bonaventura da Demena</name>
                    <abbr>Bonaventura da Demena</abbr>
                </author>
                <respStmt>
                    <resp key="RIALFrI">Edizione digitale</resp>
                    <name>Gianfelice Peron</name>
                </respStmt>
                <respStmt>
                    <resp key="RIALFrI">Marcatura digitale</resp>
                    <name>Luigi Tessarolo</name>
                </respStmt>
                <respStmt>
                    <resp>Reference basis text</resp>
                    <name>Bonaventura da Demena, <emph style="font-style:italic">“La complainte de Boece et la consolation de la Phylosophye”. Volgarizzamento franco-italiano della «Consolatio Philosophiae»</emph> (Paris, BNF, ms. fr. 821), edizione critica, introduzione, note e glossario a cura di Gianfelice Peron, edizione curata per il <emph style="font-style:italic">RIALFrI</emph>, 2014.</name>
                </respStmt>
            </titleStmt>
            <publicationStmt>
                <publisher>
                    <ref target="http://www.rialfri.eu">RIALFrI</ref>
                </publisher>
                <pubPlace>
                    <placeName>Padova</placeName>, <country>ITALY</country>
                </pubPlace>
                <date when="2022-07-01">01/07/2022</date>
                <availability>
                    <p>Copyright 2020 - RIALFrI Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>RIALFrI - Repertorio Informatizzato Antica Letteratura Franco-Italiana</title>
                <respStmt>
                    <resp key="RIALFrI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="RIALFrI">Principal investigator of collection</resp>
                    <persName>Francesca Gambino</persName>
                    <orgName>Università degli Studi di Padova</orgName>
                </respStmt>
            </seriesStmt>
            <notesStmt>
            </notesStmt>
            <sourceDesc>
                <bibl>Bonaventura da Demena, <emph style="font-style:italic">“La complainte de Boece et la consolation de la Phylosophye”. Volgarizzamento franco-italiano della «Consolatio Philosophiae»</emph> (Paris, BNF, ms. fr. 821), edizione critica, introduzione, note e glossario a cura di Gianfelice Peron, edizione curata per il <emph style="font-style:italic">RIALFrI</emph>, 2014.</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, RIALFrI profile</p>
            </projectDesc>
            <classDecl>
                <taxonomy xml:id="tRIALFrI">
                    <category xml:id="t1">
                        <catDesc>Copie di testi francesi eseguite in Italia</catDesc>
                    </category>
                    <category xml:id="t2">
                        <catDesc>Rifacimenti e rimaneggiamenti da parte di autori italiani di opere francesi</catDesc>
                    </category>
                    <category xml:id="t3">
                        <catDesc>Opere originali scritte da autori italiani in francese</catDesc>
                    </category>
                    <category xml:id="t4">
                        <catDesc>Testi in francese d'Oltremare</catDesc>
                    </category>
                    <category xml:id="t5">
                        <catDesc>Opere che gravitano intorno al corpus di testi franco-italiani</catDesc>
                    </category>
                </taxonomy>
            </classDecl>
        </encodingDesc>
        <profileDesc>
            <langUsage>
                <language ident=""></language>
            </langUsage>
            <textClass>
                <catRef target="#t3"/>
                <keywords>
                    <term type="form">prose</term>
                    <term type="source">literary</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work">
                <div2 xml:id="d001c000">
                    <head>
                        <title></title>
                        <abbr>Prol.</abbr>
                    </head>
                    <lb/>
                    <p xml:id="d001l1" n=""><emph style="font-style:italic">La complainte de la tribulation del mirable phylosophe
                    qui fu appelez Boeces et de la consolation de la phylosophye que·l confortoit en scemblance
                    d'une dame.</emph><lb/></p>
                    <lb/>
                    <p xml:id="d001l2" n="">L'umaine generacions et les genz de cist monde desirent molt naturalment a oir noves
                    choses et a entendre noves manieres et novelles contes et nen est mie chose reprensibles
                    se la novitez est de choses utiles et bones et se elle est sobriement et utielement
                    ordenée, por ce que la nature se delite en la utiel et bone et sobrie novité.</p>
                    <p xml:id="d001l3" n="">Et apert molt ententivement et delitosement la utilice de aucune escriture quant elle
                    est novement ordenée.</p>
                    <p xml:id="d001l4" n="">Et por ce ge, considerant a ce, si ai pensé de doner novelle maniere de conte a une
                    mout utiele escriture, laquele estoit por letrés et en latin, en les phylosophyce livres
                    de Bo[ece], soutilment et oscurement descrite, au meinz a cil qui ne sieinent letrés.</p>
                    <p xml:id="d001l5" n="">Et por ce l'ai ge translaté en vulgar françois, si come a autre fois l'ai mis en vulgar
                    latin, car utiel chose me semble que a toutes genz soit clars dou douzor.</p>
                    <p xml:id="d001l6" n="">Et si sache chascun que ceste complainte et ceste oevre est coment Boeces se complaingnoit
                    et dementoit de ses mesaventures et aversitez qi sorvenue li estoient, et coment la
                    verais phylosophye le confortoit en semblance d'une dame.</p>
                    <p xml:id="d001l7" n="">Or veons coment.</p>
                    <lb/>
                    <lb/>
                    <lb/>
                </div2>
                <div2 xml:id="d001c001">
                    <head>
                        <title>[INCIPIT LIBER PRIMUS]</title>
                        <abbr>Liber I, tit.</abbr>
                    </head>
                    <lb/>
                </div2>
                <div2 xml:id="d001c002">
                    <head>
                        <title>[CAP. I]</title>
                        <abbr>Liber I,I</abbr>
                    </head>
                    <lb/>
                    <p xml:id="d001l8" n=""><emph style="font-style:italic">Ici comence le premier livre de Boeces selonc ce q'il
                    se complaingnoit de l'aventure qi mout li estoit contraire sorvenue.</emph><lb/></p>
                    <lb/>
                    <p xml:id="d001l9" n="">Le bons phiylosophes, qi Boeces fu clamez, si comence sa complainte de ses mesaventures
                    en tiel maniere et disoit a soi meisme teus paroules: «Ie Boece, leqel estoie usez de
                    fere vers et livres et doctrines et scritures de grant confort et de grant ioie et de
                    grant delit, si pois dir dolorousement que or vait tout autrement mon afere.</p>
                    <p xml:id="d001l10" n="">Car il me convient ore fere, por destroite de mes desaventures adverses, et scriptures
                    dolorouses et ploines de dolors et de plors et de lermes.</p>
                    <p xml:id="d001l11" n="">Et si ne mancha mie diteors a mon complai&lt;n&gt;t, car le mondans savoir le quiel
                    mon dolors a mis en mon cuer, si m'a dité mes tormenz et mon mal et moi met sovient
                    devant l'abondance de mes adversitez, si che ie desiroie trop voluntiers la mort et
                    celle soule pensoie qe me seroit ioie et confort.</p>
                    <p xml:id="d001l12" n="">Mais mon pensament me vient dou tout failli et la mort ne me deigne soulement esgarder,
                    selonc q'elle est usée a desdeigner chascuns qi est en miserie et en adversité et por
                    cui seroit miels morir qe vivre.</p>
                    <p xml:id="d001l13" n="">Et encor pensoie et si voi une autre chose, ce est qe mes amis, qi disoient qe ie estoie
                    bées et felices en l'abondance de mes prosperitez trespassées, me donoient bien un
                    lous vains et menzoigniers car cellui qi si legerement est trebuchiez de prosperitez
                    en adversitez, come ie sui, ne se puet dire q'il fust en firme ne en estable estat
                    de bontez ne de habundance».</p>
                    <lb/>
                    <lb/>
                </div2>
                <div2 xml:id="d001c003">
                    <head>
                        <title>[CAP. II]</title>
                        <abbr>Liber I,II</abbr>
                    </head>
                    <lb/>
                    <p xml:id="d001l14" n=""><emph style="font-style:italic">Coment Phylosophye en semblance de une belle dame vient
                    a conforter Boeces.</emph><lb/></p>
                    <lb/>
                    <p xml:id="d001l15" n="">Endementiers qe Boeces se lementoit ensint, com vos avez escouté, et une mout tresbelle
                    dame et mout tresmesureement deletable a regarder si vint devant lui, laqielle estoit
                    de grandor comunals d'autre dame, mes, qant elle se comença a lever en son estant et
                    a dreicier son chief, elle sembloit q'elle trespasast, com son chief, trestoz les ciels.</p>
                    <p xml:id="d001l16" n="">Et entor ceste dame si estoient grant genz lesqiels prendoient des filz et des poilz
                    de ses riches vestimens, lesqieles estoient si tres belles et riches et soutilesment
                    ouvrés et ornées, que tot resplandoit li leus entor li.</p>
                    <p xml:id="d001l17" n="">Et si avoit ceste dame en sa main destre une grant table toute scrite de letres dourées
                    et la main  sinistre avoit une virge regals.</p>
                    <p xml:id="d001l18" n="">Et qant la dame esgarda et voit que Boeces se raisnoit com les sciences mondaines et
                    q'il com elles contoit et dolosoit de ses aversitez, elle comenza a esgarder mout seignorielment
                    et fierement, si qe tuit s'esbaïrent cil qi la esgarderent, et, apres ce, si comence
                    elle, en semblance de reprension, a dire: «Qi fu cil qi leisa cha enz entrer ces vils
                    femes, ce est ces sciences menchognieres et mondaines, leqeus font languir l'ome, qi
                    elles sentent, sainz point de garison?».</p>
                    <p xml:id="d001l19" n="">Et lors qant elles oirent la dame ensi parler, elles non ouserent plus la enz demorer,
                    ançois ensirent hors de la maison mout vergoignées et ontouses.</p>
                    <p xml:id="d001l20" n="">Et se aucuns venist avant qui moi demandast qi estoit ceste dame et qi estoient ces
                    femes et ces choses, ie diroie qe la maisons si estoit le cuer de Boeces et les femes
                    si estoient les mondaines sciences que conturboient Bo[ece] dedanz son cuer des aversitez
                    qe sorvenues li estoient; la dame si estoit la verais phylosophye qi dedenz son cuer
                    estoit; com il feroit com une gentil dame et l'alture q'elle sembloit avoir, qant elle
                    levoit son chief, est qant la phylosophye adauce sa soutilece en desputer des choses
                    celestials, car en celle oevre trespasse la phylosophie trestoz les ciels; les vestiments
                    de li, qi estoient si riches, si sont les riches sentences et la doctrine de la phylosophie;
                    les genz qi entor li estoient et qi prenoient des fils et des poils de ses vestimenz,
                    si estoient cels qi un poi de science de phylosophye aprenent soulement et cuident
                    estre sages; la table si senefioit livres phylosophyces; la virge regals si senefioit
                    la seignorie et les regimenz dou monde, qui ne se puet droitement ne seürement avoir
                    sanz la verais phylosophye.</p>
                    <p xml:id="d001l21" n="">Et ensint oimés la ou tu veras qe Bo[eces] se lamentera et conturbera, cil seira l'ameistramenz
                    del mondains savoir, qi vait en tot son cuer et q'il contriste inrasonablement de sa
                    parte.</p>
                    <p xml:id="d001l22" n="">Et la ou tu oiras qe la dame conforta B[oece], celle sera la verais phylosophie qe
                    rasonablement le voirdra retorner al cognosiment de la veritez.</p>
                    <lb/>
                    <lb/>
                </div2>
                <div2 xml:id="d001c004">
                    <head>
                        <title>[CAP. III]</title>
                        <abbr>Liber I,III</abbr>
                    </head>
                    <lb/>
                    <p xml:id="d001l23" n=""><emph style="font-style:italic">Coment la Phylosophye comença a confortier Boeces.</emph><lb/></p>
                    <lb/>
                    <p xml:id="d001l24" n="">La dame comence mout noblement et segnorilment a confortier Bo[eces] et parla si hautement
                    qe bien fu entendue par toz cil de la enz, et dist: «Ha, seignor Deus, qel dolor et
                    qel mescheance est, qant la ment humaine soi desvoie de la verité et, esgardant soulement
                    a cels vils choses terreines, soi met voie de tenebres et d'error et se deslonge de
                    la verité.</p>
                    <p xml:id="d001l25" n="">Et ce avint a l'home qi pense trop a ces choses transitories, lesqels trespassent et
                    tornent a nient et lesqels metent les cuer des homes en grandisme errance.</p>
                    <p xml:id="d001l26" n="">Et ensint est de Bo[eces] avenu, leqel estoit usez de cerchier les andemens des estoilles
                    et por qoi la mer vient torbé des venz, et por qoi et coment aprent la flors en le
                    tens novel et por qoi et coment en l'autumne est habundance d'uve et d'autres fruz,
                    et encors estoit usez de disputier de nature et des choses naturals.</p>
                    <p xml:id="d001l27" n="">Et ore est envolupez de fallace chaeine d'error, le qel si 'l meine a la preisons des
                    tenebres chacun home qi met trop amor en cist fraile et miser monde.</p>
                    <p xml:id="d001l28" n="">Et si est» dit la dame «plus doumage de Bo[eces] ou de un autre sage home qant il erre
                    de la verité qe n'en seroit d'un fols, qi erre selonc ce q'il est acoustumez.</p>
                    <p xml:id="d001l29" n="">Mais il est» dist la dame «tans de medeciner ceste enfermitez de Bo[ece] laqele enfermitez,
                    si com ie voi, soulement ot il de la paor de ses aversitez».</p>
                    <p xml:id="d001l30" n="">Et qant la dame ot ce dit, elle esgardoit et atendoit qe B[oeces] se confortast et
                    q'il respondist a ce q'elle avoit dit.</p>
                    <p xml:id="d001l31" n="">Mes qant elle voit q'il nen faisoit auchuns scemblant et q'il demoroit encor auqes
                    dur et corrociez, elle se fist plus de lui et li mist soevement sa main sor le piz
                    en senefiance qe, qant il avient que l'ome turbez ne se reconforte por l'amaistrement
                    d'aucun saie, le home bien saie li vait tan entor et d'apres com bons diz, qe il le
                    recovre et le reconforte en aucune maniere.</p>
                    <p xml:id="d001l32" n="">Et ensint fist la Phylosophye a Bo[ece], car elle le prist a confortier mout doucement
                    et saivement, diant: «Il a un poi turbée la ment de legiere enfermitez et de petite
                    turbacions de noient.</p>
                    <p xml:id="d001l33" n="">Mais il se recordera legiere ment de son bien et grant savoir leqel el soloit avoir
                    en soi, car de petit error retorne l'en legierement a la &lt;droite&gt; [petite] voie,
                    mais a cil qi trop desviast de la verité, seroit plus grief a retorner a le droit chemins.</p>
                    <p xml:id="d001l34" n="">Mais B[oeces] estoit si sages, q'il tornera a sa conoisance legierement.</p>
                    <p xml:id="d001l35" n="">Qar l'ome sage, qant il desvoie, si torne legierement a la droite voie».</p>
                    <p xml:id="d001l36" n="">Et qant elle ot ce dit, si prist sa riche vestimente et la ploia en sa main et com
                    celle si esuga le vis et les oilz a Boeces en senefiance de ce qe a l'ome conturbez
                    si asuge l'ome sage les oilz del cuer et de la ment qant il lui compille et raconte
                    sentences bones et phylosophyces et droites.</p>
                    <p xml:id="d001l37" n="">Et ensint asuga la Phylosophye les oilz de la ment et l'entendiment de Boeces com les
                    bones sentences de son bon dir et de son douce et confortative savoir.</p>
                    <lb/>
                    <lb/>
                </div2>
                <div2 xml:id="d001c005">
                    <head>
                        <title>[CAP. IV]</title>
                        <abbr>Liber I,IV</abbr>
                    </head>
                    <lb/>
                    <p xml:id="d001l38" n=""><emph style="font-style:italic">Coment Bo[eces] respondit a la Phylosophie et coment
                    elle le domanda de qoi il estoit conturbez.</emph><lb/></p>
                    <lb/>
                    <p xml:id="d001l39" n="">Lors retorna B[oeces] auqant en son veoir et departi soi auqant de son lamentier, car
                    l'ome conturbez, se il fait bon cuer et entent a aucune bone doctrine si se retorne
                    sovient en sa conoisance, selonc q'il adevient il tans, qant il est conturbez et ascurés
                    des nubles.</p>
                    <p xml:id="d001l40" n="">Car se li bien et le soef vent qe l'en appelle Boreas conspire, il resclaire tot l'air
                    et deschace totes les nues et alume le tens.</p>
                    <p xml:id="d001l41" n="">Et ensint a les bons diz de la Phylosophye auqant reclairez le cuer de Bo[eces].</p>
                    <p xml:id="d001l42" n="">Et qant Boeces ovri les oilz et conuit que la dame estoit Phylosophie, il dist: «Ha,
                    Dieus, gentil dame et soveraine meistre de moralitez, ou estes venue en cest leu et
                    en ceste preisons tenebrose ou ge sui! Certes ie me doute fortement qe a vos ne soit
                    honte et desenor a demorer com moi, por le mauvés accuses qe de moi sont faites.</p>
                    <p xml:id="d001l43" n="">Car bien savez qe qant un sages chiet en mauvases novelles (novelles) chascuns s'esforce
                    de dir vilanies des autres + saches +.</p>
                    <p xml:id="d001l44" n="">Et ie ne voudroie mie qe auchuns deïst vil chose de vos por demorance qe vos feisiez
                    ou moi».</p>
                    <lb/>
                    <lb/>
                </div2>
                <div2 xml:id="d001c006">
                    <head>
                        <title>[CAP. V]</title>
                        <abbr>Liber I,V</abbr>
                    </head>
                    <lb/>
                    <p xml:id="d001l45" n=""><emph style="font-style:italic">Coment la Phylosophie respondit a Boeces, a ses belles
                    paroles desovre dites.</emph><lb/></p>
                    <lb/>
                    <p xml:id="d001l46" n="">«Douce mon alumpne» dist la dame, «vos nen devez avoir susperos de ce que ie vos laise
                    et que ie ne vos abandonasse en auchune maniere, car ie nen abandons iamés le mes amis
                    por fauses novelles qui lor fuissent mises sus, en senefiance que les verais amis ne
                    se bandonent iamés au meins a raisons.</p>
                    <p xml:id="d001l47" n="">Et ancor le savoir que l'ome a en soi, iamais ne l'abandone.</p>
                    <p xml:id="d001l48" n="">Et ensinc ne vos abandonerai ie en tiel point, car bien savez que ie ne abandonai onques
                    Socrates et maint autres sages anciens qui furent morz en afflicions des mauveises
                    genz, a les quels despleisoient lor sermons et lor meistremenz, si com avient sovient
                    que maintes sages sont représ daus felons.</p>
                    <p xml:id="d001l49" n="">Mais l'ome sages» dist la dame «Si se tient por bien apaié quant son afaire despleist
                    au fol et nen cure l'ome sage iamés de plaisir a l'home qui est fols et mauveis».</p>
                    <p xml:id="d001l50" n="">Et encore dist la dame: «Soit ce qe les fols soient en mout grant nombre et poi demeins
                    innumerables, non demeins l'ome sage les a por noient porce qe les fols nen ont en
                    soi raisons ne stabilitez, et nen puet durer longement lor vanitez.</p>
                    <p xml:id="d001l51" n="">Et avieigne que les fols se leivent auchune foiz contre le saies a eniquité, l'ome
                    sage que a ces fols veut escamper, se doit fermer au verais savoir et, apres ce, doit
                    laisier corre les fous entor quant il vuoilent, car il + nel ni porront nen en le poreit
                    + de riens domaugier puis qu'il est circundez del verais savoir».</p>
                    <p xml:id="d001l52" n="">Et quant la dame ot ensi parlé, elle comence autre fois a parler et dist: «Ha, Deus,
                    come beé est celle menz qui est segure et la quele se puet fermer a stabilitez et en
                    bone constance, car elle nen doute uniement de venture ne peril de traire ne de mener,
                    ne poine ne dolors ne maus ne auchune autre chose ne la puent espoentier, ne iamais
                    nen la poent movoir de son bon preposement aucun torment qui soit.</p>
                    <p xml:id="d001l53" n="">Mais l'ome, qui nen a stabilité en soi, se lia a un mauveis liame, dont il vient mené
                    a la morte».</p>
                    <p xml:id="d001l54" n="">Toutes ces paraules que vos avez entandues, dist la dame, esgardant que Boeces se confortast
                    et qu'il respondist aucune chose que de confort eüst semblance, mais il ne faisoit
                    riens, ançois demoroit tout anublé.</p>
                    <p xml:id="d001l55" n="">Et por ce comence encore la dame autre foiz a parler et dist: «Mon douz ami, por quoi
                    demores tu si amortiz? Il moi semble que tu voiles avoir semblance de cil animal qui
                    le comun de genz clament asnel, le quel ne cure de douzor de instrumenz, car il ne
                    scemble que tu cures ore del douçor des amaistramenz phylosophices, quant est endurez
                    et conturbez.</p>
                    <p xml:id="d001l56" n="">Mais, por Deu, dit moi au meins qel maladie et qel mecheance est ceste que tu as heüe
                    et de la quel tu seembles si turbez.</p>
                    <p xml:id="d001l57" n="">Certes se ta ment doit estre medicinée, il convient que tu descouvres ta maladie.</p>
                    <p xml:id="d001l58" n="">Et por ce, di moi que tu as et de quoi tu es ensi conturbez».</p>
                    <lb/>
                    <lb/>
                </div2>
                <div2 xml:id="d001c007">
                    <head>
                        <title>[CAP. VI]</title>
                        <abbr>Liber I,VI</abbr>
                    </head>
                    <lb/>
                    <p xml:id="d001l59" n=""><emph style="font-style:italic">Coment Boeces respondi a la Phylosophye, contant le
                    dont il estoit conturbez et lamentant soi de sa mescheance.</emph><lb/></p>
                    <lb/>
                    <p xml:id="d001l60" n="">Boeces, lamentant soi totes voies, si respondi a sa dame et dist: «De qoi, douce dame,
                    me demandez vos? Certes ie me mervoil coment vos me demandez de ce qe se seit por toz.</p>
                    <p xml:id="d001l61" n="">Or me dites, por Deu, ma dame: semble vos ceste preisons, ou ie sui, le riche palais
                    ou ie demoroie qant ie estoie en la segnorie de ma prosperitez? Et rescemble vos cest
                    oscur leu a la deletable table en laqiel ie soloie disputer com vos de strologie et
                    de la nature des planetes? Por Deu, douce dame, ne vos conturbez a veoir cist leu penos
                    ou ie sui en prisons.</p>
                    <p xml:id="d001l62" n="">Certes moi conturbe il mout, car bien savez que plus grieve le maus a l'home qui est
                    acostummez d'avoir grant plenece [...] de bien.</p>
                    <p xml:id="d001l63" n="">Et encor vos di ge, ma dame, qe vos savez bien qe Socrates dist en une de ses nobles
                    doctrines qe celle comunance estoit beé laqele estoit guiee da l'home sages, et qelles
                    comunances seroient beés se les sages les regissent, ou se cels qui les riegent eüsent
                    studié, si que il füssent devenus sage.</p>
                    <p xml:id="d001l64" n="">Et por ce me sui ie sovent fois mis avant por defendre la comunité et le raisons et
                    l'engualence et me sui opponuz contre les mauveis au tens des yniches trebut et oevres.</p>
                    <p xml:id="d001l65" n="">Et por ce se sont raünés ensemble les canes palatines et les cans, mauveis genz qui
                    m'ont faite une fause accuse en la quel il dirent que ie me sui fait defenseor del
                    peuple.</p>
                    <p xml:id="d001l66" n="">Et de ce dirent il voir et ie le confesse.</p>
                    <p xml:id="d001l67" n="">Et aprés dirent que ie avoie +ambriié+ un message qui devoit venir all'empeires de
                    Rome d'un traïment qu'estoit ordenez.</p>
                    <p xml:id="d001l68" n="">De cest dirent il fause menzogne et por ce me la convient noier.</p>
                    <p xml:id="d001l69" n="">Car bien savez que Socrates dist que l'home, qui vout seguir iustice, ne doit iamés
                    user menzoignes ne noier la veritez.</p>
                    <p xml:id="d001l70" n="">Et por ce vos di ie que ceste chose que ie vos ai dite est la veritez la quele ne puet
                    se remuer por dir des menzogniers ne de mauveises genz, Mais se ie fusse en present»
                    dist Boeces» quant il me mistrent sus cestes fauses accuse, ie eüse usé en me defense
                    une tiel paroule, com dist ia un sage d'une chose, dont il a tort estoit achasomez,
                    car il dist al acuseors: «Se ie l'eüsse seü, tu ne l'eüses senti, por ce que l'ome
                    discrez fait ses conseil en tiel guise que les fols ne les mauveis n'en sevient riens.</p>
                    <p xml:id="d001l71" n="">Mes que vaut por bien fere, douce dame, soivent vient maus et contraire al home.</p>
                    <p xml:id="d001l72" n="">Et por ce me mervoil ie coment ce poent avenir les maus.</p>
                    <p xml:id="d001l73" n="">Mes a moi semble qu'il soit sorvenuz les maus por l'engualance que ie me sui esforcé
                    a mantenir et por la droiture que ie ai mantenue et defendue contre les mauveis.</p>
                    <p xml:id="d001l74" n="">Et si conois bien qu'il ne convient a moi amembrer ce, car il ne convient al home sage
                    contier le lox de soi meisme et ie iamais n'el contai en autre leu.</p>
                    <p xml:id="d001l75" n="">Et a vos le di ie come a consoil primeement.</p>
                    <p xml:id="d001l76" n="">Mes totes voies, ne puis ie demorer qu'il ne me lament de mal que me vient por bien
                    fere, quand il m'ont condepnez sans confessions et sans prueve, et, estant ie en absence,
                    contre ordre de raisons et de iustice.</p>
                    <p xml:id="d001l77" n="">Car se il cuidast que ie eüsse bruisé a la flamme de feu les eglises et que ie eüsse
                    fait patri[ci]de et toz les granz maus dou monde, si devroie ie estre conuit et confés
                    avant que ie fusse condepnez.</p>
                    <p xml:id="d001l78" n="">Or donques, por ochaison que ie voi qu'el mal et l'aversitez vient mout sovient as
                    bons et le bien et la prosperitez as mauvais, et encor, por ochaisons et por ire de
                    ce qe ie voi que le bien que vient aus mauveis cuident la gent que il l'aient por sa
                    bonté et le maus que vient as bons cuident la gent qu'il l'aient merité.</p>
                    <p xml:id="d001l79" n="">Por cest ochaisons ne puis ie demorer que ie ne me conturbe et n'en die vers le seignor
                    Deu: «Hai seigner Deus, quel mervoille est celle de l'home, car tu as doné a le ciel
                    et as estoilles son ordre, le quel il nen trepassent, car la lune se oscure quant elle
                    s'aprosme trop aprés au soleil et, quant elle s'eslonge dau soleil, elle est plus vigorouse,
                    selonc ce que tu l'ais comandé.</p>
                    <p xml:id="d001l80" n="">Et encore tens novel done les flors et la esté renovelle et l'enviern fait sechier,
                    selonc ta ordenance, si que da un droit et cors , le quels tu i as establi, ne se part
                    auchune autre chose fors l'ome qui devroit, por la discrecions que il a soz les autres
                    choses, plus observar ton establiment que les autres choses inraisonables.</p>
                    <p xml:id="d001l81" n="">Et il l'oserve asez piz.</p>
                    <p xml:id="d001l82" n="">Hay Deus, esgarde envers la terre, si che li mauveis ne aient toz tens prosperitez
                    et les bons aversitez.</p>
                    <p xml:id="d001l83" n="">Conserve, seignor Deus, l'ome en cest monde en son droit ordre, si com tu aies feit
                    le ciel et aies cure de ceste siegle chaitis, si que il nen se reige soulement a venture».</p>
                    <lb/>
                    <lb/>
                </div2>
                <div2 xml:id="d001c008">
                    <head>
                        <title>[CAP. VII]</title>
                        <abbr>Liber I,VII</abbr>
                    </head>
                    <lb/>
                    <p xml:id="d001l84" n=""><emph style="font-style:italic">Coment la Phylosophie respondi a Boeces qu'il s'estoit
                    conturbez il meisme et coment li voust doner premierement une medecine legiere au turbamenz
                    de sa ment. Coment elle fist trois questions.</emph><lb/></p>
                    <lb/>
                    <p xml:id="d001l85" n="">A ces paraoules auprutes qe dist Bo[eces], demonstrant l'ordre de cist monde leqiel
                    lui scembloit annuier, respondi la dame mout humelment, sanz turber soi dou dir de
                    Boeces, en senefiance que l'ome saie s'adotrine miels, por suavitez de dir que por
                    asprece de paroules; et por ce parla la dame vers Boeces molt doucement et dist: «Mon
                    douz ami, quant ie toi esgardai au comencement de ma venue, ie conui tantost que tu
                    estoies conturbez et desvoiez de ta patrie, mes ie ne savoie coment tu un fusses loing
                    forvoiez.</p>
                    <p xml:id="d001l86" n="">Mes ce paroles le m'ont demonstré.</p>
                    <p xml:id="d001l87" n="">Et saches que tu es forvoiez ors de ta patrie, ce est de la raisons la quele doit estre
                    et est patrie de chascuns sages.</p>
                    <p xml:id="d001l88" n="">Et se tu moi demandasses qui a deschacez de ta patrie de la raisons, en laqele tu fus
                    norriz, ie te diroie que tu soulement, por ta spontaine volunté t'es departiz, car
                    celle ta patrie de ta raisons si est tiele et si seüre patrie que home, qu'il li soit,
                    nen puet estre dechacez, se il por sa spontaine volunté ne s'en depart.</p>
                    <p xml:id="d001l89" n="">Et si te di, mon douce filz» dist la dame »qe il ne i vien tolt mie de la perte de
                    tes riches et deletables chambres, mais soulement de la perte de ta ment noble en la
                    quiele ie avoie governé les mirables sentences de phylosophie que valoient sor toutes
                    terrienes richés.</p>
                    <p xml:id="d001l90" n="">Et si ai bien escoutéz tes pertes, que tu as racontez, et le dolors et la turbacion
                    qe tu fais et por ce a ceste turbacion de ta noble intelligence, la quiele est enfermitez
                    de ment, bee ia a donner medecine non desconvenable mais convenable, car, si com seroit
                    fol qui en l'invern alast querir les verdoianz flors ou qui vousist fermer la terre
                    demie estée, quant le soleil est en grand vampor, et si seroit fols qui, au tens que
                    l'enfermitez vout legiere et soeve medecine, li donast forte et aspre cure, car chascune
                    medecine et chascune chose vout estre traité en son leu et en son mou et en son tens.</p>
                    <p xml:id="d001l91" n="">Et por ce bée ie premieremente a donner soeve et legiere medecine, car elle se convient
                    tiele a l'enfermitez de ta ment.</p>
                    <p xml:id="d001l92" n="">Et ceste medicine si sera d'amaistrement et de doctrines.</p>
                    <p xml:id="d001l93" n="">Et sache que ie te voie fere trois questionscelle et si te pri que tu moi respondes,
                    selonc que tu por le miels cuideras que se conveingne.</p>
                    <p xml:id="d001l94" n="">Et primierement ie te demant se tu cuides que le monde se riege por aventure ou se
                    tu cuides que Dieus, qui fist le monde, le riege?» «Certes» dist Boeces «ie cuit que
                    Dieus qui fit le monde, le rege».</p>
                    <p xml:id="d001l95" n="">Et la dame dist: «Droitement as respondu.</p>
                    <p xml:id="d001l96" n="">Mai ie demant encore com quiel chose et com quel regimentz il le riege.</p>
                    <p xml:id="d001l97" n="">«Certes» dist Boeces "ceste questions ne entendoie mie bien».</p>
                    <p xml:id="d001l98" n="">Et la dame dist autre foiz: «Or te demant ie quieile est la fins des toutes autres
                    chose».</p>
                    <p xml:id="d001l99" n="">«Certes» dist Boeces «ce soloie ie bien savoir, mais les dolors et les plurs de mes
                    aversitez le m'ont fait oublier, car bien savez que le trop dolorousier fait oublier
                    ce que l'en a dire ou feire».</p>
                    <p xml:id="d001l100" n="">«Or me di» dist la dame «cuides tu estre home?» «Oil certes» dist Boeces, «home cuit
                    ie estre ou bon ou mauveis que ie sois».</p>
                    <p xml:id="d001l101" n="">«Or di moi encor, se Deus te sauf», dist la dame «en quele chose est l'ome».</p>
                    <p xml:id="d001l102" n="">«Certes" dist Boeces «l'ome est chose raisonable et mortiel».</p>
                    <p xml:id="d001l103" n="">Et la dame respondi: «Voirement adonques me mervoil ie, se tu es home et l'home est
                    chose raisonable, coment est que raisons manche en toi, quant tu ne sais com queus
                    regimenz Deus riege le mond et ne ses quel soit la fins de toutes autres choses.</p>
                    <p xml:id="d001l104" n="">Et si est plus da merveillier de un saie, quant il ne sa raisons que ne seroit d'autres
                    genz.</p>
                    <p xml:id="d001l105" n="">Et ie voi bien que la turbance de ta intelligence, por le plurer de tes aversitez,
                    si ot toi oscurée et turbée et enfermée auquant la ment.</p>
                    <p xml:id="d001l106" n="">Mais por ce que tu conois et te remembres bien tant de raisons que tu ses, que Deus
                    est cil que riege le monde, por ceste sintille de verité ai ie grant sperance de retorner
                    ta  ment en clarité et en bon estat.</p>
                    <p xml:id="d001l107" n="">Car, si com petite faville de feu puet faire grant feus, le quiel rente grant clartez
                    et ensinc petite faville de raison puet faire grant colors de verité, la quiele rente
                    grant clartez de ment.</p>
                    <p xml:id="d001l108" n="">Mais de une chose te pri ie, douz mon filz, que se tu as volunté de entendre ma doctrine,
                    plaice toi de partir ton cuer de la desiance et de la ioie et d'au temors et dau dolors
                    mondains, car l'ome qui ceste quatre chose veut seguir convient par force avoir anublez
                    et atenebrez son cuer et la lux de sa intelligence».</p>
                    <lb/>
                    <lb/>
                    <lb/>
                </div2>
                <div2 xml:id="d001c009">
                    <head>
                        <title>PRIMUS LIBER BOECII EXPLICIT, INCIPIT &lt;SECUNDUS&gt;</title>
                        <abbr>Liber II, tit.</abbr>
                    </head>
                    <lb/>
                    <p xml:id="d001l109" n=""><emph style="font-style:italic">Le segont livres de Bo[eces] monstre ensint com la
                    dame veut huirmés conforté Boeces contre le lamenter q'il faisoit de la venture qi
                    a lui estoit touchée et moustrans la dame raisons por quoi l'ome ne se doit turber
                    de la muance de venture, car, se la venture se mue, elle fet ce qe est son us et sa
                    nature.</emph></p>
                    <lb/>
                    <lb/>
                </div2>
                <div2 xml:id="d001c010">
                    <head>
                        <title>[CAP. I]</title>
                        <abbr>Liber II,I</abbr>
                    </head>
                    <lb/>
                    <p xml:id="d001l110" n="">Ici laisse ester la solucions des trois questions que la dame fist a Boeces, car bien
                    i savra retorner quant tans et leu en seira.</p>
                    <p xml:id="d001l111" n="">Si vient ici la dame com raisonable dir de conforter Boeces de la turbance que l'a
                    fait de la muance de sa venture.</p>
                    <p xml:id="d001l112" n="">Et por ce dist elle: «Certes Boeces en ton dir apart clerement que tu toi lamentes
                    de la venture la quele te soloit estre prospre et or t'est contraire et + cancée +
                    en aversitez; mais si sage home, come tu es, ne se doit merveillier ne lamentier,
                    quant sa venture se change legierement de prosperitez en aversitez, se il pense bien
                    l'usance et le natural cors de la venture, li quiel toz tens fu vains et instable
                    et commutable.</p>
                    <p xml:id="d001l113" n="">Car se tu esgardes bien la nature, aventure ne demore iames, en un estant et por ce
                    l'ome qui se done a voloir des biens de la venture, se convient soufrir la nature
                    et son cor sage et son us, li quiel est de doner ores al uns et ores de toillir a
                    l'autre et de doner ore a cist plors et ore a cil autre ioie.</p>
                    <p xml:id="d001l114" n="">Et apertement se puent ce veoir seulement por ce que toz iors avient: que aprés prosperitez
                    de aventure si vient l'aversitez.</p>
                    <p xml:id="d001l115" n="">Et por ce l'ome sage ne met sa ment seulement a ce qu'il voit a present, mais panse
                    ce que puet avenir et nen loe iamais aventure, quant lui done prosperitez, nen la
                    blasime quant lui done aversitez, mais en li meisme estant et en l'autre demore d'un
                    meisme semblant, por ochaison que il convient com poi de tens dure les vains cors
                    de nature.</p>
                    <p xml:id="d001l116" n="">Et voirement ont grant tort les genz qui se donent a venture et prenent de ses biens
                    et aprés ce la blasment et se plaignent de ses maus.</p>
                    <p xml:id="d001l117" n="">Certes il ont grant tort quant il vuillent changier a force la vaine nature et les
                    vains us et cors de l'aventure, car l'ome, le quiel se met a la voie de la mer, convient
                    soivent de decliner voile au vent en celle part ou le vent les moine, car tiele est
                    la nature de la mer.</p>
                    <p xml:id="d001l118" n="">Et ensinc doit il panser et savoir lors quant il se met en mer.</p>
                    <p xml:id="d001l119" n="">Et encor" dist la dame "est en cist afere de venture autre raisons, car l'ome, le
                    quiel a eü un bon anoels, si convient, se il veut saiement vivre, compenser celle
                    abundance com le mauveis anoel, le quiel vient aprés.</p>
                    <p xml:id="d001l120" n="">Et ensinc te convient compensier cist preferit maus com le bien que aventure t'a doné
                    iusque ici.</p>
                    <p xml:id="d001l121" n="">Cuides tu de tenir la roe de la venture quant elle gire? Certes fois est qui la cuide
                    de venir, car il ne puet estre.</p>
                    <p xml:id="d001l122" n="">Anchois est l'ome en une breve ore vis et mort et riche et pauvre et haut et bas.</p>
                    <p xml:id="d001l123" n="">Cuides tu que venture mainteigne l'ome en un estaut? Certes ne nil, car elle ne seroit
                    venture, se elle demorast en un manoir.</p>
                    <p xml:id="d001l124" n="">Et verament venture est et fu toz tens muable, la quiele ne doute l'ome puisant et
                    nen li chaut guerres del miser, quant il plure.</p>
                    <p xml:id="d001l125" n="">Et sovient avint que en un sols moment se torne l'ome d'autece en baisece et cuide
                    avoir songé le bien et le mal en un meisme ors.</p>
                    <p xml:id="d001l126" n="">Hai miser home" dist la dame "le quiel fas lamentance por aventure.</p>
                    <p xml:id="d001l127" n="">Tu ne panse que tu arivas au miser port de cist monde nuz et sanz riens terrienes
                    de richeces, en cel que tu as en poist, qe tu füst en cest monde, n'est mie bien.</p>
                    <p xml:id="d001l128" n="">Anchois l'ais en davantage et por dons d'aventure, por la volunté divine que riege
                    la venture, com za avant parra.</p>
                    <p xml:id="d001l129" n="">Or donc quiel tort ne blasme en a la venture, quant elle, a sa volunté, tolt le suen
                    quant a li plest? Et qel tort ont les richeces qant elles sievient, com dame, la verité
                    en quielque part qu'il s'en aile et quant elle se part de la ou elles ne voelent plus
                    demorer.</p>
                    <p xml:id="d001l130" n="">Car sache chascuns que le seignor Deus, selonc son plaisir droit et raisnable, com
                    za avant aparira, si a doné a la venture cist office de doner a les genz la prosperitez
                    et la aversitez de ces vils et transitoires et terrienes choses.</p>
                    <p xml:id="d001l131" n="">Or donc nen a, com dit est, tort la venture, se elle, selonc sa nature, fait continue
                    mutations.</p>
                    <p xml:id="d001l132" n="">Ançois a greignor tort l'ome qui a la venture veut contraidir la raison et la usable
                    nature, car veoir poons ce que le ciels, selonc la seignorie de la nature que Deus
                    li a donée, si fait nublé et serens quant a lui plait, et l'au se riege a la seignorie
                    de la nature quant il, selonc sa nature, fait ores verdoiant et ores siche et la mer,
                    selonc sa seignorie de sa nature, si conduit les ondes quielle part ou elle veut,
                    car or les tient quoies et quites et ors les conturbe et le covient.</p>
                    <p xml:id="d001l133" n="">Et ensinc fait chascune autre chose, car chascune chose, selonc sa nature, guie sa
                    seignorie a sa volunté.</p>
                    <p xml:id="d001l134" n="">Or donc, por quoi doit estre venture blasmée se elle guie sa seignorie et de sa nature
                    a sa volunté? Doit donc estre venture plus mesaventuré des autres choses, que elle
                    ne ouse user sa seignorie de sa nature, la ou toz les autres choses l'eüssent bien
                    user a sa volonté? Certes» dist la dame «grande mesaventure li seroit, mais autrement
                    vait.</p>
                    <p xml:id="d001l135" n="">Car tu, home qui veuls montrer sor la vois de la venture, escoute ce que ie te dirai.</p>
                    <p xml:id="d001l136" n="">Or sachez novement et de lors et de ton montier, soies certais que ensinc com tu poies
                    au mout ensinc toi convendra por force decliner a val et toi convendra rendre ce que
                    tu as receüs.</p>
                    <p xml:id="d001l137" n="">Et encor saches tu un'autre chose: que la verité est que la fame de la sciance de
                    biens et de la venture est tiele que se un ome peüst prendre en avoir et en tresor
                    trestoute la terre et trestoute la nue et la mer, encore seroit il afamez.</p>
                    <p xml:id="d001l138" n="">Or donc, por quoi a l'ome donc si por tres grant desiance de ce vils biens terriens,
                    quant ces vils choses terrienes ou tout ce que le monde a eü en sa bailie ne puet
                    satisfier a un seul home ne emplir sa volunté? Et certes mauveis pains est cil que
                    iames ne oste la faim".</p>
                    <p xml:id="d001l139" n="">Ensinc disoit la dame por doner a Boeces confort de ses dotrines.</p>
                    <p xml:id="d001l140" n="">Et encor li dist elle une autre raisons por la quiele il ne se devoit complaindire
                    de la venture, car elle dist: «Boeces, mon douz ami, se tu penses bien a ta venture,
                    elle ne toi est tant aversaire, car encor as tu dos fiz qi sont en grant seignorie
                    et as un socres molt gentil home et as une dame a feme et a moillier molt saie dame
                    et maint autres choses le quieles, qui regardasse bien son valiment, il ne poroit
                    dir que ta venture fust dou tot oscure.</p>
                    <p xml:id="d001l141" n="">Mes ensinc avient de toi come avient de chascuns autre home que le biens de la venture
                    siet, car tiele est la nature humaine, car ia tant nen a mie des biens de fortune
                    l'ome qu'il plus nen desire et iames nen vint a fins celle insaciable desiance.</p>
                    <p xml:id="d001l142" n="">Mes voirement une chose te di ie que l'ome le quiel cuide que cist monde estoit establitez
                    ne enfermitez, se puet dir seurement qu'il a grandisme error serrez et ammassez en
                    son cuer, quant nos venons apertement que l'ome meisme en un seul point torne a nient
                    et nen demore en un estat et encore veons que (que) chascune autre chose de cest monde
                    si est continue muance, car, quant le soleil riaist en son arors le iors est cler
                    et resplendenz, la nuite noire.</p>
                    <p xml:id="d001l143" n="">Et encor en enver est le tens en grand froidure et l'estat en grant calure et en l'autumne
                    et en le tens noël si est le tens en plus temprance.</p>
                    <p xml:id="d001l144" n="">Et ensinc la venture et toute sa usance et toute sa nature est in continue et in estable
                    et invariable muance».</p>
                    <lb/>
                    <lb/>
                </div2>
                <div2 xml:id="d001c011">
                    <head>
                        <title>[CAP. II]</title>
                        <abbr>Liber II,II</abbr>
                    </head>
                    <lb/>
                    <p xml:id="d001l145" n=""><emph style="font-style:italic">Coment Boeces respondi a la dame, lamentant soi de
                    sa mesceance et coment elle li respondi et li randoit raison que il nen s'en devoit
                    turber.</emph><lb/></p>
                    <lb/>
                    <p xml:id="d001l146" n="">Ici respondi Bo[eces] a la dame et dist: «Ma douce dame, toz cels naturals et evidens
                    raisons que vos avez recontées sont voir.</p>
                    <p xml:id="d001l147" n="">Mais si est la mescreance de cil qi sont en miserie qe de tant, com il escoutent aucune
                    vive raisons, il remedient de lor miserie.</p>
                    <p xml:id="d001l148" n="">Il se confortent en celle ore.</p>
                    <p xml:id="d001l149" n="">Mes si tost ia nen est feniz le contier de ces raisons, come le dolor de lor aversitez
                    retorne a els qui les tormente et qui les fait plaindre et dolosier sa mesaventure,
                    nen se depart la poine da els.</p>
                    <p xml:id="d001l150" n="">Et ançois lor poine acroist quant il lor vient en memoire les biens que il soloient
                    avoir».</p>
                    <p xml:id="d001l151" n="">A ces paroules respondi la dame et dist: «Ce que tu dis est bien la verité, qu'il
                    avint a toi et as autre sovent.</p>
                    <p xml:id="d001l152" n="">Mais qant tu pense ce que toi tormente, tu devroies avant pensier ce qe t'aleviast
                    de tes tormenz, car tu devroies pensier a ces biens de la venture que encor te sont
                    remés.</p>
                    <p xml:id="d001l153" n="">Et por ce devroies esgarder entor toi de chaschune parte dou monde, se en tot le monde
                    a home qui aie complement sanz torment et defeit toz les biens de la venture.</p>
                    <p xml:id="d001l154" n="">Car se tu esgardes bien la venture, elle ne se done mie toute ensemble a aucuns.</p>
                    <p xml:id="d001l155" n="">Ançois avient que tiel home sera mout riche le quiel nen a filz, si que il, ne set
                    por cui il conquiste et, se il avient que il aie filz, il sont sovent mauveis et que
                    lui donent tribulation et dolors.</p>
                    <p xml:id="d001l156" n="">Et aveigne que il aie bons filz, il a autre defeiz, car il n'est gentil home, ançois
                    est oscure et de vil lignaie.</p>
                    <p xml:id="d001l157" n="">Et se il est gentil, poi l'en cure car il est paubres et mesasiez.</p>
                    <p xml:id="d001l158" n="">Et ensinc avient qu'a qui a uns des biens de la venture, il lui manche l'autre, si
                    que nuls home est qui a sa volunté et sanz torment et defeit les biens de la venture.</p>
                    <p xml:id="d001l159" n="">Car panse en toi meisme" dist la dame a Boeces "en cels tans que tu onques fust en
                    greignor prosperitez, + si que il fu onques mes une soule ore en la quiel fust que
                    home en ces biens nen fuissent de tes choses que tu vousisses avoir, + choses les
                    quieus te manchoient et te tormentoient por ce que tu nen pooies avoir».</p>
                    <p xml:id="d001l160" n="">«Certes» dist Boeces «ce est verité que iames en la habundance de ma prosperitez,
                    nen fu une seule hore que ie nen eüsse de ce que ie nen vousisse avoir et que il ne
                    moi manchast com tormentose desiance de ce que ie ardentement desideroie».</p>
                    <p xml:id="d001l161" n="">«Or donc» dist la dame «puisque ensinc est chose provée que nus home est qui iamés
                    poisse avoir entierement ses desiances, les meilor conseil est que l'ome de totes
                    ses desiances se clame apaiez de cel que il avoir puet.</p>
                    <p xml:id="d001l162" n="">Mais ie ne me mervoil mie» dist la dame «que vos genz humaine que desirez beatitudens,
                    por quoi vos le demandez en ces biens estranges et transitoires quant en vos meismes
                    la poez avoir, s'a raison vos fermez.</p>
                    <p xml:id="d001l163" n="">Certes choses terrienes ne vos poent fere beés, car toz iors sont dubioses et deschaoir
                    de son fraigil estat.</p>
                    <p xml:id="d001l164" n="">Et en leu ou est temors ne puet estre baudance.</p>
                    <p xml:id="d001l165" n="">Et por ce chascun qui veut hedifier l'estat de son cuer et de son voloir en trop alture,
                    car la mer le trebucheroit legierement, si com trebuche le vent la maison de cels
                    qui hedifie et altisme alpe, ni ne doit fermer son cuer ne son voloir en trop baisece
                    de oscuritez avere, car sa vile esperance de la pecunie li vendroit legierement au
                    meins, si com vient a meins le fondament de cil qui hedefice sa maison en la fangose
                    paluz.</p>
                    <p xml:id="d001l166" n="">Mais doit fermer son cuer et son voloir en suffience de sa necessitez, selonc son
                    estat et son poir, et ensinc pora durer, si com dure la maison de cil qui edifice
                    en comunal leu de saude planure».</p>
                    <lb/>
                    <lb/>
                </div2>
                <div2 xml:id="d001c012">
                    <head>
                        <title>[CAP. III]</title>
                        <abbr>Liber II,III</abbr>
                    </head>
                    <lb/>
                    <p xml:id="d001l167" n=""><emph style="font-style:italic">Coment Phylosphie comence a doner plus fiere medecine
                    a l'enfermitez de la turbance de la ment de Boeces et a conforter le de la turbance,
                    la quiele il faisoit de ses richeces et de ses honors qu'il avoit perdu. Et la dame
                    le confortoit moustrant li por naturel raison la fragilitez des choses terrienes que
                    de cascune por soi.</emph><lb/></p>
                    <lb/>
                    <p xml:id="d001l168" n="">A ceste partie dist la dame un tiel comencement et dist: «Puisque l'enferme comence
                    a meiorer, il puet recevre medicine fort.</p>
                    <p xml:id="d001l169" n="">Et puisque ie voie, mon filz Boeces, que ton cuer est auquant retorné a entendre raisons,
                    ie voil huirmés fortifier mes raison por les quieles ie te moustrerai la grant fragilitez
                    de la nature des terrienes choses, les quieus se tu les esgarderas droitement, la
                    fragilitez n'est deigne de estre desirée de la nobiltez de la ment humaine.</p>
                    <p xml:id="d001l170" n="">Car, fors tot ce que elles sont vils et corrutibles choses, si nen ont elles pormagnance,
                    ançois sont transitoires et nen poent longement durer et ont autres inumerable defenses,
                    si que elles nen poent fere l'ome noble quant l'ome est et doit estre trop plus noble
                    que nen est la vile et la fraile nature des terrienes choses.</p>
                    <p xml:id="d001l171" n="">De la quiele fauls nature ie te voi moustrer en cascunes generations des choses mondaines».</p>
                    <lb/>
                    <lb/>
                </div2>
                <div2 xml:id="d001c013">
                    <head>
                        <title>[CAP. IV]</title>
                        <abbr>Liber II,IV</abbr>
                    </head>
                    <lb/>
                    <p xml:id="d001l172" n=""><emph style="font-style:italic">Coment la dame moustre la fragilitez des diniers.</emph><lb/></p>
                    <lb/>
                    <p xml:id="d001l173" n="">«Se tu veus dir» dist la dame «que por diniere l'en devient noble et seürs, certes
                    ie te voi montrer de la fragilitez de sa nature.</p>
                    <p xml:id="d001l174" n="">Car la verité est que, se tu la despendes largement, il s'en vont tost, si que de
                    riche, por largece de dispendre, puet venir tost a paubretez.</p>
                    <p xml:id="d001l175" n="">Si que cil meisme en cui tu les auras despenduz, te beferont quant tu seues fait paubres
                    por grande despenses.</p>
                    <p xml:id="d001l176" n="">Et de l'autre part se tu ne les despendes, tu seras tenuz et clamez oscur et avairs
                    et vils.</p>
                    <p xml:id="d001l177" n="">Et ensinc mal [est] se tu les retienne sains despendre, quant tu doutes d'estre tenuz
                    por aver et por vils et por mauveis et maus [est] se tu dispendes largement, quant
                    tu doutes de devenir paubres por ton tresor qui, por ton li despendre, se part da
                    toi.</p>
                    <p xml:id="d001l178" n="">Car tiele est la nature des diniers que il ne se puent doner as autres qu'il ne nos
                    abandonent, ne ia, si tost nen avons doné a autre le tresor, come il nos abandone!
                    Mes certes debilitez de nature ne a mie en soi la lune ne la lux d'une candoile, car
                    puis aprendre §{.X.} miliers des candoiles et doner aus autres homes por accendre
                    les candoiles, et de ma lume, ce est la lux de ma chandoille, ne se menuisse riens.</p>
                    <p xml:id="d001l179" n="">Certes, selonc ce, si a la lux d'une seule chandoille plus de vertuz et de valor en
                    soi que toz le tesaurs dou monde, le quiel ne se lievre por doner.</p>
                    <p xml:id="d001l180" n="">Ce ne fait la lux d'une candoille».</p>
                    <lb/>
                    <lb/>
                </div2>
                <div2 xml:id="d001c014">
                    <head>
                        <title>[CAP. V]</title>
                        <abbr>Liber II,V</abbr>
                    </head>
                    <lb/>
                    <p xml:id="d001l181" n=""><emph style="font-style:italic">Coment la dame moustre les fragilitez des pieres precioses.</emph><lb/></p>
                    <lb/>
                    <p xml:id="d001l182" n="">«Se tu dis» dist la dame «ie voudroie avoir iemes et pieres preciouses por les quieus
                    ie moi adornasse richement por aucune vertuz d'elles user, certes grande vergoigne
                    devoit avoir l'homme qui doit avoir si noble et seignoril cuer de metre sa desiance
                    et la sperance de sa nobletez en une petite gemme, quand il devroit panser que l'anime
                    d'un seul home doit estre por nature plus nobles que totes les pieres que la mer poroit
                    tenir».</p>
                    <lb/>
                    <lb/>
                </div2>
                <div2 xml:id="d001c015">
                    <head>
                        <title>[CAP. VI]</title>
                        <abbr>Liber II,VI</abbr>
                    </head>
                    <lb/>
                    <p xml:id="d001l183" n=""><emph style="font-style:italic">Coment la dame moustre la fragilité des champs.</emph><lb/></p>
                    <lb/>
                    <p xml:id="d001l184" n="">«Se la biautez des champs» dist la dame «veus loer et por elles cuides estre noble,
                    certes lor biautez nen est da toi.</p>
                    <p xml:id="d001l185" n="">Mes anques est por lor nature et a toi nen fait riens la lor biautez, quant tu ne
                    seras ia por elles ni en bellor ni en nobletez, se naturalment est en toi ordure et
                    mauvestrie.</p>
                    <p xml:id="d001l186" n="">Et si nen te di mie que il nen te soies necesaires ou il ou ses fruiz en tant quant
                    est mestier a ta necessitez, mes quant plus en demandes, ni veus cil sopercle ne te
                    done autre que sopercle brie et rancure.</p>
                    <p xml:id="d001l187" n="">Car de tot quant que tu poiroies posseoir si nen as tu ne pois avoir a ton ces fors
                    ta necessitez.</p>
                    <p xml:id="d001l188" n="">Et saches que la nature humaine puet estre conduite et revenie de poi, mes la desiance
                    sopercle si gaste et empedimentis la nature et done a l'home continue afflicions sa
                    insaciable et [desonesta p.114] concupiscence».</p>
                    <lb/>
                    <lb/>
                </div2>
                <div2 xml:id="d001c016">
                    <head>
                        <title>[CAP. VII]</title>
                        <abbr>Liber II,VII</abbr>
                    </head>
                    <lb/>
                    <p xml:id="d001l189" n=""><emph style="font-style:italic">Coment la dame moustre la fragilitez des vestimenz.</emph><lb/></p>
                    <lb/>
                    <p xml:id="d001l190" n="">«Simelment te di ge» dist la dame «des vestimenz novelles.</p>
                    <p xml:id="d001l191" n="">Se tu por elles cuide estre nobles, car se elles sont belles por lor nature ou por
                    le soutil artifice del meistre qi les ovra, ie lauderai les vestimenz ou le meistre
                    seulement.</p>
                    <p xml:id="d001l192" n="">Mes toi, por quoi loeroie ie por elles? Car se tu es laiz et maiveis, les vestimenz
                    remainent et lor biautez et tu remains en ta laidece et en ta mauvestrie.</p>
                    <p xml:id="d001l193" n="">Car laidece de chaitis home mal se puet covrir por vestimenz.</p>
                    <p xml:id="d001l194" n="">Ançois se parait l'en plus de la laidece d'aucuns quant il est bien vestuz que quant
                    il ne fust, por ce que plus vient por ses vestimenz esgardez.</p>
                    <p xml:id="d001l195" n="">Et plus vient de lui por els pailes, et quant plus vient esgardé les, chaitis homes
                    plus vient blasfemez et reprise si che miels lui seroit que iamés nen fust venuz».</p>
                    <lb/>
                    <lb/>
                </div2>
                <div2 xml:id="d001c017">
                    <head>
                        <title>[CAP. VIII]</title>
                        <abbr>Liber II,VIII</abbr>
                    </head>
                    <lb/>
                    <p xml:id="d001l196" n=""><emph style="font-style:italic">Coment la dame moustre la fragilitez des escuiers.</emph><lb/></p>
                    <lb/>
                    <p xml:id="d001l197" n="">«Mais por aventure tu cuides estre noble por avoir grande terres des escuiers.</p>
                    <p xml:id="d001l198" n="">Certes se il sont mauveis ou furons ou mechoigniers et de mauveis nature, come il
                    sont la plus part, la nobletez qui da elle qu'en puet venir, si est guerre ou remors
                    ou mauvoilance ou malchesons.</p>
                    <p xml:id="d001l199" n="">Et se il avenist que els eüssent [mie] de bontez, que raires voies avint, la bonté
                    se convient loer seulement en els, car la lor bontez ne sera ia loée en toi.</p>
                    <p xml:id="d001l200" n="">Ançois te garde bien que, se tu es mauvés, ne m'ait Dex se ie tendrai por noble home
                    cil qui soit preiés por son escuiers ou qe qe soit chaitis ou de malaire lausant son
                    eschuier, est biens.</p>
                    <p xml:id="d001l201" n="">Car chascuns doit estre loez de sa bonté et non por l'autrui, quant a la laidece et
                    a la oscuritez del carbons noir et atuez, qi gist dedens la cinis, ne fait riens la
                    clartez de l'aurs, s'el geste aprosmée, se ia tant ne li sera prosmaine que le charbons
                    nen remaigne en sa obscuritez et l'aur en sa clartez.</p>
                    <p xml:id="d001l202" n="">Et nus home puet computer en soi lox ce que autre de bien por sa bontez.</p>
                    <p xml:id="d001l203" n="">Et por ce fols est li mauveis seignor qui la bontez de son escuier veut computer en
                    son lox».</p>
                    <lb/>
                    <lb/>
                </div2>
                <div2 xml:id="d001c018">
                    <head>
                        <title>[CAP. IX]</title>
                        <abbr>Liber II,IX</abbr>
                    </head>
                    <lb/>
                    <p xml:id="d001l204" n=""><emph style="font-style:italic">Coment la Phylosophie montre la fragilitez de totes
                    choses en somme.</emph><lb/></p>
                    <lb/>
                    <p xml:id="d001l205" n="">«Hay Dex» dist la dame «qe peut estre la ocheison por la quel l'ome se tormente tant
                    por conquire ces richeces mondaines? Cuide l'ome, por desirer toz tens lor habundance,
                    avoir sufficence? Ne nil.</p>
                    <p xml:id="d001l206" n="">Anzois li aviens le contraire, car toz tens avient qui plus a plus desire, me iamés
                    ne vient a fin celle insaciable desiance, la quiele tormente et ne complis.</p>
                    <p xml:id="d001l207" n="">Car maintes afflicions croissent continuement al home por conquirre et por mantenir
                    sa richece et maint choses manche a qui maint conquire.</p>
                    <p xml:id="d001l208" n="">Sor tot se l'ome nen a bontez de soi, coment la cuide il conquirre en la fragilitez
                    des terrienes choses? Quant Dex done noblitez al home sor toutes autres riens terrienes,
                    en tant que cascune autre chose terriene doit estre vils aprés l'ome, mais l'ome fait
                    grant offensions a Deu quant il aba[nd]one le gentilece que Dex li a donée sozmetant
                    soi et son cuiers a la viltece des richeces terrienes.</p>
                    <p xml:id="d001l209" n="">Et sache bien l'ome que se il ne conoit, ce qu'est raisons, donc est il pis de beste,
                    quant a la beste inrasonable nen est reprension de non savoir raisons por ce que ensinc
                    est sa nature.</p>
                    <p xml:id="d001l210" n="">Mes al home ne puet avenir le non savoir raison por autre que por vice, por ce que
                    a sa nature, porce que afiert, se il ne la gaste d'estre raisonnable et entendant
                    a raisons.</p>
                    <p xml:id="d001l211" n="">Mais tot ce que dit avons» dist la dame «est ancor autre raisons que nous moustre
                    la fragilitez et la mauvestrie de richeces.</p>
                    <p xml:id="d001l212" n="">Car bien savons que celle convient estre mauveise chos al home la quelle lor done
                    dolor et poine.</p>
                    <p xml:id="d001l213" n="">Et, au voir dire, les richeces font ces plus sovent por demens d'autre chose, car
                    cil n'est chose que l'un perde si sovente ou por guerre ou por plait ou por autre
                    mescheance com l'en fait richeces.</p>
                    <p xml:id="d001l214" n="">Et cil qui les sont usées avoir et qui avoient mis en ciles lor cuer et lor amoir
                    et lor entencions et aprés les ont perdues, sevient trop bien quiel dolor est al home
                    a perdre tieus biens et tieus richeces.</p>
                    <p xml:id="d001l215" n="">Or donc nen puet estre autre que dolerouse chose que al home done mout sovent uns
                    de greignors dolors que il en cest monde peüse avoir.</p>
                    <p xml:id="d001l216" n="">Et sovient avint que l'om riches, qui por chemins port grant avoir, vient mort et
                    deroubez et le basse home, qui chemine senz richeces, fait son chemin seürement, car
                    ia nen trueve qui l'areste ne qui l'embrie.</p>
                    <p xml:id="d001l217" n="">Certes ie voudroie miels, a cil point, sa libere venture que celle dou riche qui fust
                    mort et deroubez.</p>
                    <p xml:id="d001l218" n="">Ai Deus!" dist la dame "com fu beéz la primieraine cetez del monde, la quiele nen
                    avoit cure de la brevi[tez], de la superfluitez ne de la fragilitez de tantes choses
                    inutiles; car elle se clamoit contente et satisfasoit a sa necessitez de ce que les
                    fideles, quant li donoient naturalment, ne nen demandoit la diversitez de tantes choses,
                    car elle ne mesturoit vins con mel ne com espices ne nen faisoit dras de vanitez,
                    ne nen les colouroit com graine ne com suge d'erbes, ne nen faisoit de fer fil, ne
                    de fil armaüres, ne nen ioignoit ensemble legnes com pice por nager la mer, mes demoroit
                    contente de ce que a nature abeisognoit.</p>
                    <p xml:id="d001l219" n="">Hai Deus! qui fu cil primier nostre ami qu'il fu si soutil de nostre doumage trover
                    et es si acegés que il primierament se mist a caver l'aur et les geimes, dont l'ome
                    ne vient legerement iamés autre que sopercle afflicions de lors en avant que il [l']
                    ot en sa bailie? Certes bone bontez ne sera iamés, quant a verité apartient celle
                    de sopercles riche[eces] qui ne moi satisfont et me donent mal et brie et afflicions
                    assez».</p>
                    <lb/>
                    <lb/>
                </div2>
                <div2 xml:id="d001c019">
                    <head>
                        <title>[CAP. X]</title>
                        <abbr>Liber II,X</abbr>
                    </head>
                    <lb/>
                    <p xml:id="d001l220" n=""><emph style="font-style:italic">Coment la dame moustre la fragilitez de dignitez.</emph><lb/></p>
                    <lb/>
                    <p xml:id="d001l221" n="">Après le reprouver des richeces, repartie la dame les dignitez de cist monde en tiel
                    maniere, car elle dist a Boeces: «Por aventure, tu diras, ie nen cure de richeces.</p>
                    <p xml:id="d001l222" n="">Mes il me semble que, se ie eüsse auchune dignité, que ie avroie noble chose et que
                    lors ne me falliroit que ie ne füsse noble.</p>
                    <p xml:id="d001l223" n="">Legiere chose est a penser ensinc» dist la dame «mes autrement vait l'afere de la
                    dignité veraie, car quant a verité, nulle dignité est por soi noble ne nen fait noble
                    l'home.</p>
                    <p xml:id="d001l224" n="">Et cel se prove ensinc: primierement de la dignité vient donné al home sol au mauveis
                    ou a cheitis.</p>
                    <p xml:id="d001l225" n="">Coment poirons nos ouser d'ovrir la boche por dir devant le vis de la verité et aprés
                    fort se + varie + et aprés mauveis chaitivance demoure noblece.</p>
                    <p xml:id="d001l226" n="">S'a Deu plest que ie nen ferai cel que ie die, car il me convient avant dire que dignité
                    dou fol et dou mauveis home convient foudre et torner a noient, ne ia ne regnera loing
                    tens la regiaime de fol, ançois avendra selonc que adevient des senators qui soloient
                    estre de la grant cité de Rome et de tout le monde et or sont por lor orgoil et por
                    lor outaine a noient.</p>
                    <p xml:id="d001l227" n="">Ha, dirais tu, ia nen paroule ie de la dignitez de home fol, ne de home mauveis, mes
                    de home saie et debonnaire.</p>
                    <p xml:id="d001l228" n="">Certes a ce respont ie» dist la dame «que ce adevient rare foiz que l'ome droitement
                    saies et virtués et debonaire pormaigne en alture de granz dignitez terrienes, si
                    por ce en cui donés elle sont, si sont le plus voies negaites as bons et si les donent
                    avant a ses paroil que as bons, si por ce que sovent les virtués home aiment les bons
                    a conserver lor bontes en baisece de vie que gaster la, en la trimoute et l'autece
                    de dignitez.</p>
                    <p xml:id="d001l229" n="">Mes ponens que a quelque poine adeveigne que l'ome virtues et de bons mors provieigne
                    a avoir dignité.</p>
                    <p xml:id="d001l230" n="">Ancor te di ie que la noblitez ne la bontez de bien, que se fait en la ovrement de
                    celle dignité, nen est mie en la dignité, ançois est por la bontez de l'home vertuos
                    qui la guie droitement.</p>
                    <p xml:id="d001l231" n="">Car ia nen sera si haute la dignité que elle avance por soi meisme en bontez aucune,
                    se l'home vertuos ne la fait avancer por son bien fere.</p>
                    <p xml:id="d001l232" n="">Or donc se la bontez et la vertuz et la noblece est soulement en l'home vertues, por
                    quoi doneroie le lox a la dignité, la quiele nen avance riens por soi sequant l'ome
                    saie la fait avancer.</p>
                    <p xml:id="d001l233" n="">Certes le lox que l'ome vertuos doit avoir, ne sera ia por moi donez a la dignité
                    qui, quant por aventure estoit mauveise et que iamés, com dit est, nen avança de bontez
                    por soi fors tant com la fait avancer l'ome qui toz tens et ancor avant qu'il fust
                    en la dignitez, estoit bons et loiaus.</p>
                    <p xml:id="d001l234" n="">Or donc que vait l'ome demandant fors soi meisme quant il puet avoir la noblece en
                    soi et fors soi ne la trovera iamés a son oés quant il ne la vout avoir dedens?»</p>
                    <lb/>
                    <lb/>
                </div2>
                <div2 xml:id="d001c020">
                    <head>
                        <title>[CAP. XI]</title>
                        <abbr>Liber II,XI</abbr>
                    </head>
                    <lb/>
                    <p xml:id="d001l235" n=""><emph style="font-style:italic">Coment la dame moustre la fragilitez de la puisance
                    terreine.</emph><lb/></p>
                    <lb/>
                    <p xml:id="d001l236" n="">«Mais» diroit aucuns «tu vais cerchant ce que l'en ne te demande.</p>
                    <p xml:id="d001l237" n="">Or sache que il ne moi chaut gramment coment il soit a raison ou a tort, seulement
                    que ie aie la puissance terreine.</p>
                    <p xml:id="d001l238" n="">Certes» dist la dame «assez vais tu querant plus que ne est t'a mester et ce que bien
                    est noient et a quoi tu ne poroies venir iamés.</p>
                    <p xml:id="d001l239" n="">Car quielle puissance cuides tu que soit celle de cist monde? Es tu droitement acegez,
                    quant tu ne penses coment sera ia posez al grant home ne cil haute le quiel une et
                    chaitive feuvre si le feit trebucher de sor son cheval sor le lit et en un moviment
                    de terre la ou vient clos et devint marches en quatre iors (l).</p>
                    <p xml:id="d001l240" n="">Certes, se l'amarçumenz aura puissance, ce sera grant mervoille.</p>
                    <p xml:id="d001l241" n="">Et se tu veus dir aumeins fin aitant qu'elle puissent, home, est vis, a il puissance.</p>
                    <p xml:id="d001l242" n="">Certes, si a vils choses mes en grant choses, na il puissance aucune, car ,aviegne
                    qu'il aie puissance en l'avoir ou en les cors des voisins, en l'arme del coraios home
                    et del vertuos nen poroit il avoir iamés bailie, ne plus come oit ia uns tyrans qui
                    tormenta un saie por que il confessast son voloir.</p>
                    <p xml:id="d001l243" n="">Mes por tot ce, se + tranfella + au suens bon proposement.</p>
                    <p xml:id="d001l244" n="">Certes riche puissance est celle de nient, laquielle nen a pooir fors seulement sor
                    vilté de terrienes choses et non sor vertuz del arme.</p>
                    <p xml:id="d001l245" n="">Car qui vanchist un vil home ou un ribaut et creïst que il eüst fait grant proece,
                    il mentiroie.</p>
                    <p xml:id="d001l246" n="">Et ensinc est de ces mauveis chaitis qui en la vilté des terrienes choses provient
                    lor vigors, ...</p>
                    <p xml:id="d001l247" n="">de sa misere puissance en la quiel il se delitent a mal fere.</p>
                    <p xml:id="d001l248" n="">Encors te di ie» dist la dame «que povre puissance moi scemble celle del home qui
                    ne puet fere as autres genz auchune qui ne soit pousible de sorvenir a lui.</p>
                    <p xml:id="d001l249" n="">Car nos trovons que Boseride fu un mauveis hoste leqiel anegoit, por avoir le tesaur,
                    cil qi herbergoitent en sa maison.</p>
                    <p xml:id="d001l250" n="">Et avint une fois qu'il ala herberger aprés un hoster qui avoit nom Herculés et Herculés
                    les noia por avoir le suen avoir et hernois.</p>
                    <p xml:id="d001l251" n="">Et ancore uns, qui avoit nom Regols, si metoit maintenant en preisons chascus qui
                    li offendoit et avint que uns le prist qui le mist en tiel preison dont il n'ensi
                    mie quant il voust.</p>
                    <p xml:id="d001l252" n="">Et por ce ne me seemble mie que graint posse[nce] soit cele del home qui nen puet
                    fere as autres force la quele nen puisse legierement sorvenir a lui».</p>
                    <lb/>
                    <lb/>
                </div2>
                <div2 xml:id="d001c021">
                    <head>
                        <title>[CAP. XII]</title>
                        <abbr>Liber II,XII</abbr>
                    </head>
                    <lb/>
                    <p xml:id="d001l253" n=""><emph style="font-style:italic">Coment la dame moustre ci ensemble la fragilitez des
                    dignitez et de puissance, moustrant ancores en ces noves raisons sor ces que dites
                    sont.</emph><lb/></p>
                    <lb/>
                    <p xml:id="d001l254" n="">«Ancor te moustre ie ce» dist la dame «que les puissance et les dignités terrienes
                    si sont fallaces choses et vil et misers, car nos veons continuement avenir, selons
                    le cors de lor usance, que plus ont d'elles les mauveis que les bons.</p>
                    <p xml:id="d001l255" n="">Et natural chose et verité est que le bien et le mal, qui sont droitement contraires
                    ne poent demorer concordablement enscemble, car dos contraires choses ne poent por
                    raisons durer enseemble.</p>
                    <p xml:id="d001l256" n="">Et por ce apart que les puissances et les dignitez de cist monde ne sont mie bones,
                    quant elles sa sont et si convient legierement as mauveis homes com elle son continuement.</p>
                    <p xml:id="d001l257" n="">Car ia, se celles füssent bones, ne convendroient si ben a la mals genz, com'elle
                    sont.</p>
                    <p xml:id="d001l258" n="">Et ce puissons nos dir non seulement des dignites et des puissance, mes generalment
                    des totes le habundances de ces terrienes choses, le quielles se afiert plus as mauveis
                    que as bons.</p>
                    <p xml:id="d001l259" n="">Et ancor te di ie que, se les dignitez et les puissances fussent ensinc bones, com
                    aucune genz dient, elles seroient bons cels qui les riegent et cil avec cui elles
                    conversent.</p>
                    <p xml:id="d001l260" n="">Mais nos veons les plus voies totes les contraires, que cil qui est mauveis, se il
                    parvient au dignité ou a grant puisance, il devient assez peiors que devant.</p>
                    <p xml:id="d001l261" n="">La gramaire si fait bons latineors cil qi bien la stuide et la musiche si fait bons
                    chanteors et la phisice si fait les bons mires et la rethorice les bons parleors,
                    et ensinc de caschune science et de caschune chose se meilore l'ome en bontez, se
                    la chose a cui il converse est bons.</p>
                    <p xml:id="d001l262" n="">Mes as les puisances né les dignitez ne sont donques bones, quant elles font les mauveis,
                    a cui elles sont donées, ancor peior que il nen estoient davant.</p>
                    <p xml:id="d001l263" n="">Selonc que nous veons qui fu Nerons qui estoit bien davant mauveis, mes, quant il
                    fu seignors de Rome, lors fu il si tresmauveis que nul plus.</p>
                    <p xml:id="d001l264" n="">Car il por grant mauvestré dist qu'il avoit talent de veoir coment ardoient les citez
                    et por ce fist il metre le feus entor dedens la cité, en maint leus, et domoroit en
                    haut en la tor et s'en rioit, la ou cil de qui maisons ardoient s'en ploroient.</p>
                    <p xml:id="d001l265" n="">Et encor fist il ocir son frere por ce qu'il disoit que il ne poroit [savoir] quiel
                    dolor de la mort de frere [füst] si grant com l'en disoit.</p>
                    <p xml:id="d001l266" n="">Et ancor fist elle greignor cruautez que il dist que il voloit veoir comment l'enfant
                    demoroit dedens le cors de sa mere, et si prist la soe mere meisme, que estoit en
                    cors de enfantier, et la fist porfendre por mi le cors et gardoit coment la creature
                    demoroit dedens le cors.</p>
                    <p xml:id="d001l267" n="">Or esgardez donques la bontez que cestui aprist en le pooir de sa dignité et endementiere
                    si fu il sire dou monde de oriant iusque en occidant et da midi iusque au sethentrion.</p>
                    <p xml:id="d001l268" n="">Certes molt bone chose devient la dignité et la puissance qui com tiel genz puet demorer.</p>
                    <p xml:id="d001l269" n="">Ha Dex, com grieus dolors quant a un mauveis coutel de ferir se conioins venins, por
                    ce qu'il soit encor peiiors.</p>
                    <p xml:id="d001l270" n="">Et ausinc est grant dolors quant a un mauveis home se conions le venins de la puissance
                    terriene por laqiel il puet plus ovrer sa mauvestie qe devant».</p>
                    <lb/>
                    <lb/>
                </div2>
                <div2 xml:id="d001c022">
                    <head>
                        <title>[CAP. XIII]</title>
                        <abbr>Liber II,XIII</abbr>
                    </head>
                    <lb/>
                    <p xml:id="d001l271" n=""><emph style="font-style:italic">Coment Boeces responde a la dame, diant que aucuns
                    des saies estoient qui nen desirent a avoir dignité por autre chose fors que por ovrer
                    vertuz et bontez et coment la dame li respondi monstrant la fragilitez de la fame
                    et de la nomenance.</emph><lb/></p>
                    <lb/>
                    <p xml:id="d001l272" n="">En ceste partie respondi Boeces a la damne et dist: «Tot ce que dit avez, ma douce
                    dame, est voir.</p>
                    <p xml:id="d001l273" n="">Mes il avient sovent que maintes saies homes desirent a avoir dignitez, ne ia por
                    autre chose fors que por volunté de ovrer vertuz et demonstrer sa bonté et por desirer
                    d'avoir nonenance et bone fame.</p>
                    <p xml:id="d001l274" n="">Del quel euvrement de bontez en bone part, por ce que a lor seemble que la vertuz,
                    qui ne s'alumme por bon exsercice, non pense alumer autrui plus que une doupliers,
                    qui tout teus demorast extincte.</p>
                    <p xml:id="d001l275" n="">Et scemble lor une chose morte ia non demonstrer la bontez, pois qu'elle est en l'ome».</p>
                    <p xml:id="d001l276" n="">«Certes» dist la dame «non ne poons autrement noier la verité et la verité est bien
                    que la bone fame des bones ovres si a auchuns savoir de noblece et si repousa auquant
                    sor la noblezes de [re]nomée.</p>
                    <p xml:id="d001l277" n="">Et est bien voir que por avoir bonté et por monstrer sa bontez desirent maint sages
                    homes ouvrier sa bontez en le exercice d'aucune verité et dignité.</p>
                    <p xml:id="d001l278" n="">Mais nondemeins te voie ie monstrer coment la fame et nomenance mondaine, ou soit
                    voir ou soit mençogniere, est brieve et ville et fauls chose.</p>
                    <p xml:id="d001l279" n="">Car li sages qui parlerent de ce que trestoute la terre dou monde si estoit noient
                    a comparacions dou ciel, si com'est un petit granel de sablon vers toute la terre
                    dou monde, si que la terre a comparacions si est un seul granel de sablon.</p>
                    <p xml:id="d001l280" n="">Et de cist granel, ce est de ceste terre dou monde, si tient la mer et le eves la
                    moitié desoz soi et del autre moitié si tient a soi la moitié les bestes savages si
                    que les hommes nen remantent seulement que la quarte part.</p>
                    <p xml:id="d001l281" n="">Et en ceste quarte partie seulement de cist granel de terre se puet estandre la nomenance
                    mandaines, mes non mie legierement ne por tout, car le monde est devisé en diverses
                    naciones et en lengages et les granz eves et les granz bras de mer et les grandismes
                    Aupes et les perilos passages font d'entor generacions et l'autre de genz, si que
                    cil que ta nomenance vient a portier por le monde non puent soviant ce fere, por les
                    perilos passages.</p>
                    <p xml:id="d001l282" n="">Et encor vient il en maint leus ou il poent conter novelles a la bardelle de sa selle,
                    car autant nen tient elle, com fait, nacions ou il puet aler.</p>
                    <p xml:id="d001l283" n="">Et por si avient que il puet venir en maintes nacíons la novelle de ces ovres a le
                    quelles ne seront mie ce oevres plaisant, com elles sont en ta terre et en ta contrée,
                    car sovient avint que laus en une terre et en autre avint blasme.</p>
                    <p xml:id="d001l284" n="">Et se tu dis "Ne moi chaut de spendre deniers en messages car ie sui content d'estre
                    nomez en ma cité, ancor te di ie que poi sont qui soient en sa cité exauté de bone
                    fame, car nus est profete en sa terre, del quiel nus die bien que un autre nen die
                    autretant ou plus de mal.</p>
                    <p xml:id="d001l285" n="">Et encore dure mout por cist delit de nomenance, car la vie de l'home est breve et,
                    aprés sa mort, ses paroules plus des ovres que l'en voit que des passés.</p>
                    <p xml:id="d001l286" n="">Et encore le sorveniment des noves choses et la granz longitudens des tens fait oblier
                    maintes ovres de maint prudomes, puis qu'il sont passez de cist siegle dont les paroule
                    poirent grandes voies.</p>
                    <p xml:id="d001l287" n="">Et bien que l'en en parlast toz ior, quiel utilitez a l'ome, pois que il est morz,
                    de la nomenance de cist monde? Certes, pou vaut ore a Catons, ne a Fabricion, se nos
                    parlons de ces granz ovres, car le bien se il firent, lor puet valoir, mes le parler
                    d'els lor torne a utilité de noient.</p>
                    <p xml:id="d001l288" n="">Et ensinc apart manifestement que la nomenance mondaine et toutes choses transitoires
                    ne sont dignes d'estre tant desirées, come les genz les desirent, quant elle sont
                    de maintes afflicions et de poine et de bien confort a cels qui demandent lor superfluitez,
                    outre sa nature et convenable et sobrie necessitez.</p>
                    <lb/>
                    <lb/>
                </div2>
                <div2 xml:id="d001c023">
                    <head>
                        <title>[CAP. XIV]</title>
                        <abbr>Liber II,XIV</abbr>
                    </head>
                    <lb/>
                    <p xml:id="d001l289" n=""><emph style="font-style:italic">Coment Phylosophie monstre a Boeces quant a la verité
                    apartient, si est a l'home meilors la averse venture qe la prospere.</emph><lb/></p>
                    <lb/>
                    <p xml:id="d001l290" n="">«Por ce que ie dit» dist la dame a Boe[ces] «poiroies tu dubiter que en la venture
                    ne fust aucune utilitez, pensanz le reprouver que ie ai fait iusque ici de cil bien
                    de la venture que les genz desirent? Mes ie te dirai: ia une chose, dont le comun
                    des genz merveilerent, ce est que ie te die apertement l'averse et contraire venture
                    si est al home veraise et bons, et la prospere si est mauveise et lors a l'home verais
                    utilitez de la venture, quant a lui vient averse et contraire.</p>
                    <p xml:id="d001l291" n="">Et ce prove ensinc car primierement la prospere aventure, si come fause et mençognere,
                    si te sozrit et boce et te veut monstrer que le confort de cist monde soit grant chose
                    et quiel estat de cist siegle soit stable et permanant, la ou il est tout le contraire
                    quant a la verité.</p>
                    <p xml:id="d001l292" n="">Car bien veons apertement que, quant a la verité apartient, la ioie et le confort
                    terriens est biens et aprestez de chaoir legierement, et tot l'estat de cist monde
                    est instable et variable et discor legierement.</p>
                    <p xml:id="d001l293" n="">Et ceste verité nous monstre apertement la venture contraire et averse come leials
                    et veritere, car elles nos denunce que cist monde et son estat est lable et plens
                    de maint peril et nos est grant utilitez.</p>
                    <p xml:id="d001l294" n="">Car nos poons meils proveoir aus perils mondains quant nos lis conois sons que quant
                    nos nen savons que ce soit et quant nos nen pensons de lor sorvenue noient.</p>
                    <p xml:id="d001l295" n="">Mais la lor sengiere et mençognere venture, que nos apelons prospere, nos devoie del
                    cognosciment de ceste verité, car elle monstre nos, com dit est, que la ioie terriene
                    soit permanant et seüre et soit aseürez soz la falace deletance, tant que des avezment
                    et ses proveances nos trabuchent sovent en le peril mondains mortelment la u nos,
                    com bon prove, en ce les porrions avoir proveuz et mitigez et temprez, si che nos
                    les porriomes avoir trespassiez sanz mortel sozvenus.</p>
                    <p xml:id="d001l296" n="">Et si advient ensinc a l'home de la prospere venture et de l'averse, com fait a l'home
                    de guerre qui passe aprés le chemins ou sont en agait se anemis et §{.I.} de ses escuires
                    traités et mauveis l'aseure del chaminier et li dit que le chemin est trop bon et
                    trop seürs et que il ni est rien de douter, e l'autre escuiers qui est bons et veritiers
                    et loians si rebate arieres son seignor et li dit et denunce que il aile sagement
                    et com proveance, car ses anemis sont en l'aguait aprés le chemins.</p>
                    <p xml:id="d001l297" n="">Certes se le seignor vient avant desaveument et sanz auchune proveance, bien puet
                    legierement cheoir en peril mortel.</p>
                    <p xml:id="d001l298" n="">Mes se il vait sagement et con bone proveance, il porra si proveoir et trespasser
                    cil peril, que ie nen sera mortel.</p>
                    <p xml:id="d001l299" n="">Et toute autre tielment avient de l'home mondains, car se il passe aprés le chemin
                    de cist mond sanz bon proveanche a la scürté des menchoignes de la venture prospere,
                    legierement puet trebucheir en peril mortiel et d'arme et de cors, mes se il vait
                    saiement et com bons esproveance selons l'amonestement de l'averse venture, il poie,
                    com le devins ad victoire, si trespaser les perils, qui sovent se trovent aprés le
                    cheminer de cist monde, que ia nen seront mortals.</p>
                    <p xml:id="d001l300" n="">Et si est encore" dist la dame "autre raisons que monstre la bontez del averse venture
                    et la mauvestré de la prospere, ce est que la prospere nos fait sovent ovrier por
                    ses delecions et sopercle deletance, maint vices, mais l'averse fait nos souvent amen[d]er
                    des vices passez et esquiver cil qui sont a avenir, la quiele utilité nen est mie
                    petite, quant plus vaut al home l'amender de son meisme que l'amender de toutes ses
                    autres choses.</p>
                    <p xml:id="d001l301" n="">Et ancore est la tierce raisons que monstre ce meisme: ce est que monstre la bontez
                    de l'averse venture et la mauvestré de la prospere, ce est que la prospere venture
                    te monstre que tiel soit ton ami qui est ton anemi, ou il t'est poi ou noient ami.</p>
                    <p xml:id="d001l302" n="">Mes l'averse venture te monstre droitement le droit et le loiaus amis et le dicerne
                    das fictices amis et daus anemis; car, quant tu estoies en ta prosperitez, les fictices
                    amis s'ascembloient plus voiz entor ta maison, tant en scembloies avoir.</p>
                    <p xml:id="d001l303" n="">Mes ore que te voient en aversitez, il toi eschivent come raibe trestoz tes amis,
                    fors les loiaus, les verais et les bon amis, les quieus ne t'abandonent por aversitez,
                    car as cuires et as bosoing se conoisent les amis.</p>
                    <p xml:id="d001l304" n="">Or donc est grant utilitez en la averse venture la quiele, se elle te tolt le berbiz
                    et les moutons, elle desclare et t'acerte et t'aprove les droit et verais amis, a
                    les quiels nul thesaur se puet asimiler».<lb/></p>
                    <lb/>
                    <p xml:id="d001l305" n="">EXPLICIT LIBER SECUNDUS BOECI</p>
                    <lb/>
                    <lb/>
                    <lb/>
                </div2>
                <div2 xml:id="d001c024">
                    <head>
                        <title>INCIPIT TERTIUS</title>
                        <abbr>Liber III, tit.</abbr>
                    </head>
                    <lb/>
                </div2>
                <div2 xml:id="d001c025">
                    <head>
                        <title>[CAP. I]</title>
                        <abbr>Liber III,I</abbr>
                    </head>
                    <lb/>
                    <p xml:id="d001l306" n=""><emph style="font-style:italic">Coment Boeces, auquant reconfortez respondi a la dame,
                    et coment elle le veut hormés demostrer la fause beatitudens primierement et pois
                    aprés a la verais por ce que il puisse eschiver la fause et sicure la verais.</emph><lb/></p>
                    <lb/>
                    <p xml:id="d001l307" n="">Qant la dame ot feni son conte, lor comence Boeces a parlier et dist: «Ma douce dame,
                    ie suis auquant reconfortez del vostre bon parler, si que maint point m'estoie iusque
                    ici grieve qui ore moi seemblent clare et legiers».</p>
                    <p xml:id="d001l308" n="">Et la dame reprist paroule et dist: «Mon douz fils, de ce moi est mout bel, mais ie
                    te voi dire une chose, car la verité est que, se tu penses presumier, ne penser ce
                    que ie te bee ancor a dir, tu ne te poroies tenir d'avoir grant ioie en ton cuer».</p>
                    <p xml:id="d001l309" n="">«Ha douce ma dame» dist Bo[eces] «or vos pri ie que vos me diez ce que est».</p>
                    <p xml:id="d001l310" n="">«Certes douz fils» dist la dame «ce ferai ie mout voluntiers.</p>
                    <p xml:id="d001l311" n="">Or voie ie que tu saches que ce que ie te bee a dir si est que ie te voi monstrer
                    quiel chose est la verais beatitudens.</p>
                    <p xml:id="d001l312" n="">Car tu ses bien que l'en tient a beés cil qui [font] son plaisir et tot ce que ailors
                    a mestier et que a lui est bons a compliment sanz manchamenz auchuns et por ce chaschuns
                    desire d'estre loez.</p>
                    <p xml:id="d001l313" n="">Por ce te voil ie monstrer la verais beatituden, car la fause beatitudens des choses
                    falaces, la quiele seulement est coms une umbre de beatituden, celle esgardes tu sovient
                    as oilz de la teste.</p>
                    <p xml:id="d001l314" n="">Mais la verais beatitudens que a en soi toutes les bones choses sanz auchun defeit,
                    n'en puis tu veoir a euls de la teste ensinc legierement.</p>
                    <p xml:id="d001l315" n="">Aveingne que tu tiex foies, la sonies et voluntier la veroies, mais l'error desvoie
                    et por ce te la bée montrer clerment et cuit si monstrer que tu la verais apertement"
                    Lors dist Bo[eces]: «Ma dame, ie vos pri que vos ceste verais beatitudens me monstrer
                    sanz tarder, car tart moi scemble que ie puisse oïr ou puet demorer si grant chose
                    en la quiel soient toutes bones choses au compliment sanz aucun defeit".</p>
                    <p xml:id="d001l316" n="">"Voirement te la cuit ie monstrer, dist la dame, mais ie te voil tout avant monstrer
                    quiel chose est la falaces beatitudens et, aprés ce, te mostrerai quiel chose est
                    la verais, si que tu aies conoisance de cascune d'elles droitement, ensi que tu puisses
                    avant esciver la beatituden fallace et puis, aprés, puises ordeneement la verais.</p>
                    <p xml:id="d001l317" n="">Car bien ses que quant l'ome vient semer aucuns camps de bones bles, il convient tot
                    avant com le ronchons ronchierle des espins et des mauveises herbes et puis, aprés,
                    convient ordeneement semener le desbons blés.</p>
                    <p xml:id="d001l318" n="">Et encore ses tu bien que l'ome qui aura avant gusté aucune fruiz amere et mauveis,
                    se il, aprés ce, gustera aucune douce et bon fruiz, lui scemblera assez meilor por
                    les amars que il aura avant gusté.</p>
                    <p xml:id="d001l319" n="">Et ensint t'avendra ici, car se tu esgarderas tot avant la fallace beatitudens, et
                    apreès esgarderas la droite et la verais beatitudens, tu esgarderas et verra ceste
                    verais beatitudens en si grant hautece et com tante delitance, que ton cuer la desirera
                    soz toutes autres choses».</p>
                    <p xml:id="d001l320" n="">Quant la dame ot ce dit, elle laise la paroule et comence un poi a penser.</p>
                    <p xml:id="d001l321" n="">Et aprés ce, ne demora gaires qu'elle reprist son conte et comença tieles paroules
                    ci.</p>
                    <p xml:id="d001l322" n="">Elle dist: «Toz les homes dou monde ont desiance, mes lor cuers ne vont toz por uns
                    chemins, ançois desirent sovent li uns nomenance et l'autre richeces et l'autre puisance
                    et l'autre grant nombre d'amis, l'autre dignitez et l'autre delite corporals.</p>
                    <p xml:id="d001l323" n="">Mes, totes voies totes les homes de cist monde si ont entencions et une soule fins:
                    ce est avoir beatitudens et apaiement en stat beés.</p>
                    <p xml:id="d001l324" n="">Ce est ce que caschuns desire finalment, tot foiz ce que l'error desvoie les plusors,
                    qant il por lor folie et por lor error vont por les chemins, qui les moinent a fins
                    d'engain et de fallace et non a finis de verais beatitudens.</p>
                    <p xml:id="d001l325" n="">Laqiele il cuident trover en ces transitoires choses en le quieus iamés nen poroient
                    trover verais beatitudens, si com en la vere docrine de lor grant defeiz.</p>
                    <p xml:id="d001l326" n="">Ie te monstrerai huirmés tost ci aprés.</p>
                    <p xml:id="d001l327" n="">Mes se aucuns venist avant que me demandast: "Nen est aucuns utilitez en ces terrienes
                    choses, sont elles totes choses depresiées et enutiles" ie repondroie que en elle
                    est auchune utilitez mout defective, si que por son grant defeit apoines sont deignes
                    d'estre nomez por utiels et l'utilité d'elles si est tiels que aucune foiz les richeces
                    terrienes toilent la fame et l'ansietez al cor del home.</p>
                    <p xml:id="d001l328" n="">Et encor aucune foiz la ioie terriene si conforte les cors humain et l'onors terriens,
                    aucune foiz monstre l'ome honorez, si que les biens terrens sont necessaires a la
                    sustentacions naturel del cors humain.</p>
                    <p xml:id="d001l329" n="">Et en ce est lor utilitez, se sobriement et senz superfluitez fusent.</p>
                    <p xml:id="d001l330" n="">Mes qui superfluitez requiert, si quiert sopercle aversitez et si gaste celle meisme
                    defective utilitez, la quiele est en l'usance de la natural necessitez des choses
                    transitoires.</p>
                    <p xml:id="d001l331" n="">Laqiele utilités est defective et enflée de tant damnages et afflicions que apoine
                    se puet computer en le nom de utilitez, por ce que invaines et inestabiles et defectives
                    et ploines de afflicions, com dit est, sont ces choses terrienes.</p>
                    <p xml:id="d001l332" n="">Mes ce se puet bien dir seürement que ia les choses terrienes ne poent doner al home
                    verais beatitudens, mes por ce que en elles est aucune ombre et demonstrance come
                    de beatitudens, por ce ne est l'home desiros de conquister et d'avoir les.</p>
                    <p xml:id="d001l333" n="">Car la humaine generacions si ont originance de la verais beatitudens et fu aprés
                    de ci, en son nasciment et por les mesfeit de nos primeraines parens, s'esloigna la
                    humaine generacions de la beatitudens verais, da cui elle ot sa originance et sa creacions.</p>
                    <p xml:id="d001l334" n="">Et por ce desire elle de retourner a son comencement, com font toutes autres choses
                    que toutes retournent voluntiers a son comencement.</p>
                    <p xml:id="d001l335" n="">Car nen est aucuns oisels si maniere que ne tornast voluntiers as boiz ou fu nez,
                    se il peüst, ne aucuns leons si demestréez qui ne tornast a son pooìr en la grant
                    foreste ou il fu noriz, et le soleil toz tans retorne de occident a son orient.</p>
                    <p xml:id="d001l336" n="">Et por ce desire l'ome simelment de retourner a la verais beatitudens, de la quiele
                    il ot son, comencement.</p>
                    <p xml:id="d001l337" n="">Mais, com dist est, il quiert beatitudens en ces choses terrienes, de les quele choses
                    il s'en trueve gabez, quant iames nen puet trover beatitudens, se il nen retourne
                    a son comencement.</p>
                    <p xml:id="d001l338" n="">Car lors est chascune chose en son droit ordre quant la fins se retorne et convient
                    a son principe.</p>
                    <lb/>
                    <lb/>
                </div2>
                <div2 xml:id="d001c026">
                    <head>
                        <title>[CAP. II]</title>
                        <abbr>Liber III,II</abbr>
                    </head>
                    <lb/>
                    <p xml:id="d001l339" n=""><emph style="font-style:italic">Coment la dame comence huimés a monstrer la fallace
                    beatitudens que scemble estre as terrienes choses, monstrant coment elles ne poent
                    fere l'ome bées et monstrant ancor la fragilitez de cascune generacions des choses
                    terrienes et aiungant en ce raison noves que demonstrant ancors, sor ce que dit est,
                    la auzdite fragilitez mondaine et qui ancois monstrerent coment en le dites terrienes
                    choses nen puet estre ne mie le verais beatitudens.</emph><lb/></p>
                    <lb/>
                    <p xml:id="d001l340" n="">«Si come plusors fois a esté dit, la dame veut tot avant monstrer la falace beatitudens
                    et aprés monstrera la verais.</p>
                    <p xml:id="d001l341" n="">Et por ce veut elle monstrer ancore por noves raisons la fragilitez des terrienes
                    choses et coment elles non poent fere l'ome beés.</p>
                    <p xml:id="d001l342" n="">Et si veut ceste monstrance fere ordeneement, monstrant cascune generacions des terrienes
                    choses por soi.</p>
                    <p xml:id="d001l343" n="">Et quant ce sera bien monstré et si nos monstrera aprés la verais beatitudens.</p>
                    <lb/>
                    <lb/>
                </div2>
                <div2 xml:id="d001c027">
                    <head>
                        <title>[CAP. III]</title>
                        <abbr>Liber III,III</abbr>
                    </head>
                    <lb/>
                    <p xml:id="d001l344" n=""><emph style="font-style:italic">Coment la dame monstre que les richeces terrienes
                    ne nos poent doner veraise beatitudens, demonstrant ancore de lor fragilitez nor noves
                    raisons.</emph><lb/></p>
                    <lb/>
                    <p xml:id="d001l345" n="">«Les richeces terrienes» dist la dame «voil ie que tu saches, mon filz Boeces, que
                    iamés nen poent doner a l'home verais beatitudens, que verais beatitudens si est uns
                    compliment et uns estat si pleins de toz les biens sanz defet, que en lui nen manqe
                    riens et en lui &lt;nen manche et&gt; sont toz les biens sanz auchun defet.</p>
                    <p xml:id="d001l346" n="">Mes en richeces terrienes nen avient ce, quant elles sont defectives, car qui plus
                    en conquiert plus en desire et plus li croist lor soif et plus li scemble que a lui
                    en mancha et là ou est beatitudens la quiele a en soi compliment de bien sanz auchuns
                    defeit de richeces, com dit est.</p>
                    <p xml:id="d001l347" n="">Et esgarde encore la fragilitez el defeit des richeces que elles nen ont tant de pooir
                    ne de valoir en soi, que cil qui aura plus puissance de toi ne les te poisse tollir
                    d'antre tes mains, si que por elles defandre toi convient querir l'aiuctoire des rectors.</p>
                    <p xml:id="d001l348" n="">Donc nen ont elles en soi verais beatitudens, la quiele, si com dit est , si est complie
                    de bien et sanz defet et des iuges et de teus amis.</p>
                    <p xml:id="d001l349" n="">Or donc se les richeces sont si defectives, qu'elles ont mestier fors que de soi de
                    victoire, si que elle nen abesoigne fors soi d'aucune iuctoire ne d'autre riens.</p>
                    <p xml:id="d001l350" n="">Ne ancore nen ont richeces terrienes tant de pooir en soi que elles puissent remanoir
                    en toz les afflicions et ses defez a cil qui les poseent.</p>
                    <p xml:id="d001l351" n="">Car mainz riches homes sont bien vestuz et ont grant feu, et por tot ce si sentent
                    il le stridor dou grant giels et ancor ont il de grant viandes et nendemens, les conturbent
                    il aucune foiz la fame corporals.</p>
                    <p xml:id="d001l352" n="">Certes richeces terrienes ne poent auchune foiz doner auchun confort, mes pur tot,
                    toz pooir elles ne te poent satisfer ne remoir en toz tes defreiz.</p>
                    <p xml:id="d001l353" n="">Donc est certaine chose que elle nen est verais beatitudens en la quiele est satisfacions
                    sanz defeit ne ce ne se trueve iamais en richeces terrienes.</p>
                    <p xml:id="d001l354" n="">Mes qui est cil home si beés des richeces a les quielles ne manchent maintes choses?
                    Anzois sont maintes riches homes qui ont toz tens maintes rancures et poines et afflicions
                    et defez.</p>
                    <p xml:id="d001l355" n="">Donqes nen ont il verais beatitudens, la quiele, nos avons dit, est compliment de
                    bien sanz afflicions et sanz aucuns defeiz».</p>
                    <lb/>
                    <lb/>
                </div2>
                <div2 xml:id="d001c028">
                    <head>
                        <title>[CAP. IV]</title>
                        <abbr>Liber III,IV</abbr>
                    </head>
                    <lb/>
                    <p xml:id="d001l356" n=""><emph style="font-style:italic">Coment la dame monstre que les dignitez terrienes
                    nen puet estre verais beatitudens, demonstrant ancore de lor fragilitez por novelles
                    raisons.</emph><lb/></p>
                    <lb/>
                    <p xml:id="d001l357" n="">«Et encore en les dignitez terrienes» dist la dame «ne se puet trover verais beatitudens,
                    car primierement, se elles sont aprés home mauveis, ia ne se puet dire que com mauvestrie
                    demoire verais beatitudens, la quele nen est autre que bontez sanz melenienz de mauvestrie
                    né de defeiz.</p>
                    <p xml:id="d001l358" n="">Et encor seroit bien noient a dir que mauveis home [a] verais beatitudens ne verais
                    honors por dignitez.</p>
                    <p xml:id="d001l359" n="">Et encore serait bien plus abontez qu'il ne seroit, se il nen fust en dignité, por
                    ce que plus vient a esgarder et plus feit cascuns et aprés et loing sa mauvestré,
                    que l'en ne sairoit d'aucune basse home.</p>
                    <p xml:id="d001l360" n="">Et si doit l'en ancore plus blasmer et plus mauveis clamer raisonablement l'ome qui
                    est en dignité, se il est mauveis, que cil qui est d'en basse vie [...] nen a se a
                    rieger soi non.</p>
                    <p xml:id="d001l361" n="">Mes l'ome qui est en dignité, si a riegere et goiverne maintes gens les quieles empirent
                    de tot de son maufet et ancore plus requiert a cil a cui plus est donez.</p>
                    <p xml:id="d001l362" n="">Et por ce se demande plus de bontez a cil a cui maior dignitéz est donez.</p>
                    <p xml:id="d001l363" n="">Et por ce se demande plus de bontez a cil a cui maior dignitez est donée.</p>
                    <p xml:id="d001l364" n="">Donqes por ceste raisons se il est mauveis, il ne se puet dire que il soit honoréz
                    ne beéz, ançois est desonréz et maleuréz plus des autres, com dit est, por son maufere.</p>
                    <p xml:id="d001l365" n="">Mais, de l'autre part, se il a dignité, est aprés l'ome bons et vertues.</p>
                    <p xml:id="d001l366" n="">Certes ancore nen est la beatitudens en la dignité, ançois est, come autre fois fu
                    dit, tout en la bontez del home le quiel est et estoit bons tout avant qu'il fust
                    en la dignité.</p>
                    <p xml:id="d001l367" n="">Car legierement nen devient l'ome bons en la dignité, se il devant nen estoit bons.</p>
                    <p xml:id="d001l368" n="">Ançois adevient sovient que aucuns est bons avant sa dignité, la quiele devint maveis
                    si tost com il est en la dignité.</p>
                    <p xml:id="d001l369" n="">Et maintes vices aprent l'ome en la dignité, des quieus il nen siet riens devant,
                    por ce que les ordres et le regimenz des dignitez si sont mout forviez de sa voie
                    des vertuz por la spésitudens des mauveis genz, qui en lor dignitez se troevent ou
                    por seignor ou por ministres.</p>
                    <p xml:id="d001l370" n="">Car, aveigne que les seignors soient bons, si est grant brie a demorer en bontez com
                    les ministres, qui la plus fois sont mauveis, car grant chose seroit.</p>
                    <p xml:id="d001l371" n="">Et autre foiz adevint que en dignitez se truevent et les seignors et les ministres,
                    toz bons, et qe, se il est uns bons, que li quatre + ne + soient mauveis, les quieus
                    mauveis trovent les regimenz des dignitez aus vices et les desvoient da [l']ordre
                    des vertuz, si que, quant aucuns bon home vient esleuz, il trueve si rompuz l'ordre
                    et les regimenz de la dignité que le plus foiz le trait miels et plus tost la corruptions
                    des mauveis ministres et de le mauveis error de la dignité a son us des vices que
                    il nen a tant la dignité ne le mauveis ministres a son ordre de vertuz.</p>
                    <p xml:id="d001l372" n="">Et ensinc adevient sovent, com dit est, que de bon devient mauveis a la dignité.</p>
                    <p xml:id="d001l373" n="">Ordonc coment porriomes nos dir que verais beatitudens soit en la quele le bien et
                    la bontez se desvoient? Certes en la dignité en la quele se trueve sovent puissance
                    et corrupcions mauveis, ne demoure verais beatitudens, la quiele est pleine de bien
                    sans corrupcions ne defeit.</p>
                    <lb/>
                    <lb/>
                </div2>
                <div2 xml:id="d001c029">
                    <head>
                        <title>[CAP. V]</title>
                        <abbr>Liber III,V</abbr>
                    </head>
                    <lb/>
                    <p xml:id="d001l374" n=""><emph style="font-style:italic">Coment la dame monstre que en la puissance terriene
                    ne se puet trover verais beatitudens, mostrant ancore la fragilitez de la terriene
                    puissance por raisons novelles.</emph><lb/></p>
                    <lb/>
                    <p xml:id="d001l375" n="">«Or veons» dist la dame «se la terriene puissance puet doner al home verais beatitudens.</p>
                    <p xml:id="d001l376" n="">Et voirement nos veons, cootidianement a cil qi seiguent lor puissance, user armez
                    et genz fereors et fier et mescliers et outres mauveis usances et cruautés, lesqieus
                    il usent por temors que il ont de perdre lor puissance.</p>
                    <p xml:id="d001l377" n="">Car cil qui nen a contraire et qui nen a de cui douter et qui nen a con cui tençoner
                    nen a iames mestier de user por ce ne force ne armés ne autre terriene puissance.</p>
                    <p xml:id="d001l378" n="">Car ancore veons nos quel home, quant il est plus haut et puissant au monde, de tante
                    chiet il sovient plus subitement et plus perilousement, car maior convient que seit
                    la chaoite de tant quant il chiet plus de haut leu.</p>
                    <p xml:id="d001l379" n="">Or donc la ou nen est poirdemens que contin[u]e temors et la ou est sospicions de
                    deschaimens et la ou est usance d'armés et de cruautez et autre mauveis usances nen
                     se puet dir qi soit verais beatitudens en la quiele nos dions qi est toz les biens
                    sanz temors et sanz mauvestie et sanz aucuns defeit.</p>
                    <lb/>
                    <lb/>
                </div2>
                <div2 xml:id="d001c030">
                    <head>
                        <title>[CAP. VI]</title>
                        <abbr>Liber III,VI</abbr>
                    </head>
                    <lb/>
                    <p xml:id="d001l380" n=""><emph style="font-style:italic">Coment la dame monstre que en fame terriene ne ne
                    en vanagloire nen se puet trover verais beatitudens, moustrant ancore de ses fragilitez
                    por noves raisons.</emph><lb/></p>
                    <lb/>
                    <p xml:id="d001l381" n="">«La fame terriene ne la vanagloire nen puet» dist la dame «doner al home verais beatitudens.</p>
                    <p xml:id="d001l382" n="">Car quant vains nomenance et terriene fame ne vient de bontez, ançois aime miels l'ome
                    saie et bon tenir son bien faire aprés soi et en sa coscience que spandre son lox
                    por terriene vanitez de mondaine fame.</p>
                    <p xml:id="d001l383" n="">Car se la nomenance que l'en spande de lox de soi meisme est fause, la verité qui
                    nen se puet escondre, se trueve.</p>
                    <p xml:id="d001l384" n="">Et cil qui a seminez son fause lox vient reprovée das bons plus que devant.</p>
                    <p xml:id="d001l385" n="">Et d'autre part ponons que le lox et la fame terriene qui cort de ta bontez soit voire,
                    si doies tu savoir que voiz de fame terriene est une des plus vaines choses qui soit.</p>
                    <p xml:id="d001l386" n="">Car si com le feu de la paille fait grant moustrance et que tost torne a noient et
                    come les flors novelles mostrent grant ioie, mais tost passe sa vanitez quant elles
                    croent ius de sa rame, soivent d'au maintins avant qe soit none, ensinc definent et
                    passe toz la moustrance vaine de la terriene fame et de la voiz mondaine, laqiele
                    est si defective que aumeins come autre foiz fu conté et dit, nen est d'aucune utilitez
                    a cil por cui elle est corrue, pois que il est mort.</p>
                    <p xml:id="d001l387" n="">Et ancore en terriene fame se trueve sovient grant doumage des bons mors, si por le
                    descoriment de sopercle qui por terriene fame discort legierement en cil qui vient
                    loez si que, por le descoriment de sopercle que en descort en l'autre genz.</p>
                    <p xml:id="d001l388" n="">Or donc en tiel nomenance terriene la quiele est vaine et de poi utilitez et defective
                    et maintes fois damnose, nen se puet dire que elle soit verais beatitudens, en la
                    que­le est toz biens sanz vanitez et des utilitez ne doumage ne defeit auchuns.</p>
                    <lb/>
                </div2>
                <div2 xml:id="d001c031">
                    <head>
                        <title>[CAP. VII]</title>
                        <abbr>Liber III,VII</abbr>
                    </head>
                    <lb/>
                    <p xml:id="d001l389" n=""><emph style="font-style:italic">Coment la dame moustre que en deliz carnel ne se puet
                    trover verais beatitudens, moustrant la miserie et la fragilitez et la laidece del
                    carnel delit.</emph><lb/></p>
                    <lb/>
                    <p xml:id="d001l390" n="">«A dire laqelle laidece del carnel delit» dist la dame «puisse doner a l'home beatitudens
                    verais, si est droitement fable et voiz de derisions.</p>
                    <p xml:id="d001l391" n="">Car en tot cist monde nen se trueve auchune chose qui plus toille a l'hom e et l'armes
                    et el cors et son avoir et son honors et totes ses autres choses com fait le delit
                    de luxuire et de forestier aus deliz carnels, qui sont si laiz que cil, qui en ce
                    se delitent laidement, sont clamé fors et pis de bestes! Et non seulement les deliz
                    carnels mais eciandex les delit des matrimoines eschivent maint perfeit homes, por
                    eschiver la lordece dou carnel delit.</p>
                    <p xml:id="d001l392" n="">Et ia nen laissent de schiver la matrimoine, por ce que l'en puisse dir sanz matrimoine
                    por ce que l'en ne poirent avoir le profiz, qui est en le matrimoine, d'avoir filz.</p>
                    <p xml:id="d001l393" n="">Car tout a estre sanz fils soit aucune fois defeit.</p>
                    <p xml:id="d001l394" n="">Si adevint soivent qu'il est doumaie avoir fils a cil qui n'ont des mauveis, li quiens
                    li donent dolors et afflicions assez.</p>
                    <p xml:id="d001l395" n="">Or donc en delit carnel, en le quiel se troueve mainte laidece et doumage et dolors,
                    nen se puet dir que soit verais beatitudens, en la quiele sont touz les biens sanz
                    laidece ne doumage ne defeit.</p>
                    <lb/>
                    <lb/>
                </div2>
                <div2 xml:id="d001c032">
                    <head>
                        <title>[CAP. VIII]</title>
                        <abbr>Liber III,VIII</abbr>
                    </head>
                    <lb/>
                    <p xml:id="d001l396" n=""><emph style="font-style:italic">Coment la dame monstre ancora ici en somme tout enseble
                    que en le monde es en toz les sorditez biens de la venture et en ces choses terrienes
                    ne se puet trover verais beatitudens, moustrant ancore de la lor fragilitez et dedefeiz
                    por noves raisons.</emph><lb/></p>
                    <lb/>
                    <p xml:id="d001l397" n="">«Ne t'ai monstré et encore te voi monstrer en somme» dist la dame «que le richeces
                    et les puissances nen poent doner al home verais beatitudens.</p>
                    <p xml:id="d001l398" n="">Car l'ome qui veut avoir richeces terrienes convient soufrir maintes afflicions et
                    poines por conquirre et por observer ses richeces.</p>
                    <p xml:id="d001l399" n="">Et convient estre, com dient les saies, serf d'elles et l'ome, qui veut avoir dignitez
                    terrienes, les convient querir vergognousement et temoureusement da ceus qui ont bailie
                    de doner les.</p>
                    <p xml:id="d001l400" n="">Et l'ome qui veut pui­sance terrienes, les convient soufrir les mauveis mors des ministres
                    et des serviors et des simel genz , qui lor convient tenir por sa garde et por le
                    maintenement de sa puissance et les convient sovient doutier et + sorasoiz +.</p>
                    <p xml:id="d001l401" n="">Et l'ome qui veut delit carnel, convient converser en laidece et soz toz si est tenuz
                    por vils et por chaitis et laide.</p>
                    <p xml:id="d001l402" n="">Et ensinc apert que les biens terrienes ne poent doner al home verais beatitudens
                    por les sordites raisons et ancore por ce que les bestes avancent l'ome en maint de
                    ces biens terrienes, car l'olifans avance l'ome de grandece de cors et les tiegres
                    de legierece et le lions de force.</p>
                    <p xml:id="d001l403" n="">Ordonc com puet avoir l'ome verais beatitudens en ces choses vils en les quieus il
                    est avanciés des brutes animals; et en ces choses terrienes, les quiels ont en soi
                    instabilitez et vanitez et afflicions? Et soz toz ce durent poi apres l'ome, car a
                    homeinz outre les terrienes chouses et les termines de sa vie qui est mout breus nen
                    poent elles durer apres lui.</p>
                    <p xml:id="d001l404" n="">Et por ce l'ome qui en les terrienes de ceste vie quiert verais beatitudens, si est
                    come forsenez qui a tant de enor et si poi de conoisance en soi que il quiert et cuide
                    trouver margarites et pierres precioses soz les rames des figiers et d'autre arbres,
                    et qui pesche et cuide trouver les quailles et les torz et les autres oisiels en les
                    ondes de la mer, et qui cuide oiseler et fauconer com faucon et com sparvier et prendre
                    les cerves et les cabriols et les autre simels bestes por l'aire vers le ciels, et
                    qui cuide chacier com levrier et com bracheiz les grans peisons por les bois et les
                    forestes.</p>
                    <p xml:id="d001l405" n="">Certes cascune chose convient estre qui seit en son propre manoir et, por ce qui veut
                    verais beatitudens ailors la guerre en non l'exterieres choses, car en elles ne la
                    trovera iamés quant en elles habite et demoure et se trueve falace beatitudens et
                    non verais.</p>
                    <p xml:id="d001l406" n="">Et por ce sont cil qui verais beatitudens quierent et choses terrienes en sinc fols
                    come cil qui quirent dedenz la terre celle chose qui est serée en le soverains.</p>
                    <lb/>
                    <lb/>
                </div2>
                <div2 xml:id="d001c033">
                    <head>
                        <title>[CAP. IX]</title>
                        <abbr>Liber III,IX</abbr>
                    </head>
                    <lb/>
                    <p xml:id="d001l407" n=""><emph style="font-style:italic">Coment la dame, voiant monstrer huirmés la verais
                    beatitudens, moustrant avant auquant autres raisons por quoi le monde en son estat,
                    en ses biens, ne puet doner al home verais beatitudens et nen puet complir cil dont
                    il font maustrance.</emph><lb/></p>
                    <lb/>
                    <p xml:id="d001l408" n="">«Ie te bee huimés tost» dist la dame «a monstrer la verais beatitudens et en quiel
                    chose elle demore.</p>
                    <p xml:id="d001l409" n="">Mais tout avant te voil ie conter auquantes autres raisons por quoi le monde et ses
                    biens nen poent doner al home verais beatituidens et nen poent complir ce dont il
                    font moustrance et por qui l'ome en remaint gabez, car ce nen doit avenir sanz ocheison.</p>
                    <p xml:id="d001l410" n="">Or sache donques sor celles raisons que dites sont, si est ancore ceste por quoi il
                    avient: ce est por ce que l'ome s'esforce d'avoir partie deseurer cil qui se deseurer
                    nen se puet et qui et naturament consolidés en une chose que il ne se puet partire,
                    si com est la verais beatitudens en la quiele sont sanz defeit toz les biens qui panser
                    ne cuider se peüsent, car en li est sufficience des richeces, splendor d'onorance
                    et de dignitez, fortece de puissance et ioie terriene et toz les autres biens enterrienement
                    et sanz auchuns defeit.</p>
                    <p xml:id="d001l411" n="">Et si doies tu savoir sor ce que tous les sordites, ce est richeces, dignitez et puissances,
                    ioie et toutes autres bien qui sont une meisme chose et un sol bien et ce qui est
                    l'uns si est l'autre, si que l'ome qui veut avoir les biens del uns des dites nomez
                    si convient avoir les biens de toz les autres.</p>
                    <p xml:id="d001l412" n="">Et ia nen puet avoir en partie li uns sanz l'autre, dont il avient que l'ome, qui
                    veut avoir en partie li uns sanz l'autre, si pert le tot por que il a laisez et perde
                    la partie por que il nen la poent avoir et est raisons coment ce adevient.</p>
                    <p xml:id="d001l413" n="">Car esgarde auchune home le quiele s'esforce a avoir sa beatitudens et son asiement
                    seulement por richeces.</p>
                    <p xml:id="d001l414" n="">Certes tu trouverais que il se convient astenir del asiement de la persone meisme
                    a soufrir pansier et brie et bontez por conquiere et server sa richece, si que l'asiement
                    que il cuidoit trover en richeces li vient tot a outrais, se il ses richeces ne veut
                    fragagner et desiper.</p>
                    <p xml:id="d001l415" n="">Et de l'autre parte esgarde l'ome leqiel s'esforce a avoir sa beatitudens seulement
                    en puissance terriene: tu troverais que il convient finir et despendre et sovient
                    desirer ses richeces por mantenir sa grandece et sa puissance.</p>
                    <p xml:id="d001l416" n="">Et si li avient souvient quant il a desipez le suen que il vient gabez de caschuns
                    et non demens ia vient que il ne puet iamés venir legierement a tante puissance que
                    il nen soi sopercles d'aucune part, por ce que la plus partie vient a ester l'ome
                    qui s'efforce de montier ad haut que un autre home de basse vie.</p>
                    <p xml:id="d001l417" n="">Et ensint i avient qe il abandone le repos de l'humaine vie por montier en hautece
                    de puissance et il pert le repous qe il a refusé et l'hautece de puissance, laqiele
                    toz tens la vient contradite et molesté.</p>
                    <p xml:id="d001l418" n="">Mais est escherniniment si ia vient seulement, por ce que il aloist et cuidoit aler
                    vers la raisons de la verais beatitudens por mauveis chemins et si queroit ce que
                    il desiroit en celle part ou il ne devoit, car bien est desvoiez dal droite chemins
                    cil qui da cist monde quiert ce que il ne li puet doner en ce que nen est en sa balié.</p>
                    <p xml:id="d001l419" n="">Et por ce cist tiels home" dist la dame "si convient si come homes desvoiez torner
                    arieres de son mauveis et desloiauble chemins et si convient esgarder et seguir la
                    droit voie d'aler a la verais beatitudens et, se il veut, ie lor monstrerai la verais
                    beatitudens et la ou elle est et le compliment de toz les biens sanz aucuns defeit
                    et, se il voudra, si la pora il bien conquerre et a voir com le divins adiutoire».</p>
                    <lb/>
                    <lb/>
                </div2>
                <div2 xml:id="d001c034">
                    <head>
                        <title>[CAP. X]</title>
                        <abbr>Liber III,X</abbr>
                    </head>
                    <lb/>
                    <p xml:id="d001l420" n=""><emph style="font-style:italic">Coment la dame, voilant huimés monstrer en quoi repouse
                    la verais beatitudens, si veut en tot avant envochier lor nome del nostre seignor
                    Deus en son adiutoire, qui li doine sa grace de conoistre el demonstrer droitement
                    en quoi repouse et demoure et cuit la verais beatitudens.</emph><lb/></p>
                    <lb/>
                    <p xml:id="d001l421" n="">«Da ceste partie» dist la dame a Boeces «mon filz ie t'ai promis de monstrer et monstrer
                    te voi quiel chose est verais beatitudens.</p>
                    <p xml:id="d001l422" n="">Et si t'ai dit et ancore le te di que elle est moltitude et compliment de toz les
                    biens sanz manchamenz ne defeit.</p>
                    <p xml:id="d001l423" n="">Car en li est tot altitudens et tante puissance et toute richece et toute sufficence
                    et toute honors et toute dignitez et toute ioie et toz biens sanz defeit aucuns, si
                    que toz les autres choses nos eschernissent et beffent fors ceste verais beatitudens
                    en la quiele, com dit [est], se trueve les compliments de toz les biens sanz manchamens
                    aucune.</p>
                    <p xml:id="d001l424" n="">Mais ie pense bien en moi meisme» dist la dame «que tu as desiance de savoir en quoi
                    repouse et demoure ceste si grant chose».</p>
                    <p xml:id="d001l425" n="">«Certes», dist Boeces «ce nen avais iamés a merveille ne mie s'en doit mervoillier,
                    se ie sui desiros de savoir ou puet demorer si grant chose, com dit est».</p>
                    <p xml:id="d001l426" n="">Lors parla la dame et dist: «Platons dist en son tens une paroule que bien en doit
                    estre loé, car il dist: ou bien ou longe sermons que l'ome voille fere ou conter,
                    sempres doit son comencement fere en Dieus.</p>
                    <p xml:id="d001l427" n="">Or donques que scemble toi que, ie qui voil de si grant chouse conter, ai a fere?»
                    «Certes» dist Boeces «il moi seemble convenable chose que nos en ce envoichier le
                    nom dou nostre signer Deus, sanz le quiel nul droit exordre se puet iames comencier»
                    «Droit parles» dist la dame «car deigne chouse est que en cist mon comencement clame
                    le nome dou nostre seigner Deus.</p>
                    <p xml:id="d001l428" n="">Et por ce le clame et ie te di: he! douz seigner Deus qui trestoz le monde gouvernes
                    de raison, et qui as la mesure de la terre et dou ciel et qui permains in eterne et
                    gouvernes droitement toutes les choses, quant tu fais concorder la esté com l'enver
                    et atempres le froid com le calor et lievres la liegerece de la flame en haute et
                    la grevece de la terre deprimes a basse et, en mi le cors, governes l'armes, la quiele
                    riege l'autre triplice nature et les autres choses declines et les fas tenir a basse
                    et ancore, quant il te seemble, le fas torner a haut en sa raisons, por quoi tu decernes
                    les armes humains et por qoi l'une dure meins en le cors que l'autre? Pere de grant
                    puissance et de toute pieté, ie me torn a toi et toi pri que tu com moi doies estre
                    et doner moi a conoistre et a demonstrer le verais lux et la verais beatitudens, en
                    laqiele est tonz biens sanz aucuns defeit, tu qui es comencement et mez et fins de
                    toutes choses».</p>
                    <lb/>
                    <lb/>
                </div2>
                <div2 xml:id="d001c035">
                    <head>
                        <title>[CAP. XI]</title>
                        <abbr>Liber III,XI</abbr>
                    </head>
                    <lb/>
                    <p xml:id="d001l429" n=""><emph style="font-style:italic">Coment la dame monstre quiel chose est la verais beatitudens
                    et en quiel chouse elle repouse et demoure. Et sache chascunz que, se Boece est desormés
                    en ce que est plus grief a dir et de plus poderouses choses et sentences de cielles
                    que iusque ici a esté dit et a translatier au plus clerement que ie onques mes porai,
                    selonc que la ponder[os] tez de ses sentences porra soufrir.</emph><lb/></p>
                    <lb/>
                    <p xml:id="d001l430" n="">«A monstrer toi» dist la dame «la ou est et la ou demore la verais beatitudens, si
                    te convient tout avant estre content et confessier la verité.</p>
                    <p xml:id="d001l431" n="">Ce est que pois que le monde com toz ses biens est chose defecti ve il est mestier
                    que il soit un compliment, le quiel soit come fontaine vive, comencement et nasciment
                    de ces autres defectives choses et dal quiel aient comencement et nasciment toutes
                    ces choses defectives et da quieles ces autres menoires choses de derivent, com da
                    son principe.</p>
                    <p xml:id="d001l432" n="">Mais la ou habite ces meilorament de cist compliment de bien et comencement des autres
                    choses? Cil est cil que tu desires a savoir.</p>
                    <p xml:id="d001l433" n="">Et ie le te dirai: tu sais bien que ie t'ai ia dit que la verais beatituden si est
                    et a son soi toz biens sanz defeit et apres ce sais tu bien toz les saies et toutes
                    les generacions des genz s'acordent que Deus le soverains est bien sanz defeit.</p>
                    <p xml:id="d001l434" n="">Or donques se conclure et apart que en Deus repouse et est le verais beatitudens.</p>
                    <p xml:id="d001l435" n="">Car le soveirains bien est la verais beatitudens et Deus est le soverains biens; donques
                    est la verais beatitudens en Deus, si que Deus est le souverain bien et la verais
                    beatitudens soz une meisme sostance.</p>
                    <p xml:id="d001l436" n="">Et ces trois nome sont une meisme chose, car plusors choses diverses ne sont mie une
                    chouse meisme.</p>
                    <p xml:id="d001l437" n="">Mais en Deus et en la verais beatitudens et les soverain bien nen se trueve aucun
                    diversitez.</p>
                    <p xml:id="d001l438" n="">Donc sont il si une meisme chose que en Deus repouse le souverains biens et la verais
                    beatitudens.</p>
                    <p xml:id="d001l439" n="">Et sache canscuns que la dame toche ici une raison mout soutile, en la quielle elle
                    seemblait touchier que cascuns que droitement estoit beez de verais beatitudens, si
                    avoit dedenz soi Deus enformnez; ce se porroit bien prover por verais argumenz.</p>
                    <p xml:id="d001l440" n="">Mes ie ne voil ore, entre genz laiqe, perseguir ceste matire, ançois me clame contens
                    de ce que dit en ai».</p>
                    <lb/>
                    <lb/>
                </div2>
                <div2 xml:id="d001c036">
                    <head>
                        <title>[CAP. XII]</title>
                        <abbr>Liber III,XII</abbr>
                    </head>
                    <lb/>
                    <p xml:id="d001l441" n=""><emph style="font-style:italic">Coment la dame monstre ancore ici que honors et dignitez
                    et puissances et ioie et gloire et reverence et richeces et sufficience et delit sont
                    une meisme chose et tot ensemble si sont en la verais beatitudens, et coment l'ome
                    qui veut avoir l'u[n]s de ces no mes, sanz toz les autres, ne puet avoir verais beatitudens.
                    Coment tot ce qui l'ome desire, si desire il por desirance de pervenir a la verais
                    beatitudens, c'aveigne qe l'error desvoie da la verais beatitudens, nondemeins chascune
                    home la desire molt voluntier.</emph><lb/></p>
                    <lb/>
                    <p xml:id="d001l442" n="">«Autre foiz l'ai ie touché et ancore ie te di» dist la dame «que honors et dignitez
                    et puissance et richeces et sufficience et ioie et reverence et gloire et delit si
                    sont une meisme chose, si que, por nulle maniere, se puet partir.</p>
                    <p xml:id="d001l443" n="">Mais come indivisible concordance sont toz fermées en la verais beatitudens, si qe
                    qui veut avoir l'un de ces nomes sanz l'autre, nen poent iamés venir en la verais
                    beatitudens.</p>
                    <p xml:id="d001l444" n="">Et si voil» dist la dame «que tu saches un autre chose: que tot ce que les genz de
                    cist monde porchacent ou il est bons ou il est a seemblance de bien, si que en tot
                    que l'ome fait et porchace et desire, si est son cuer en avoir bien.</p>
                    <p xml:id="d001l445" n="">Et tot soit que sovent l'error desvoie l'ome por sa folie del biens, non demeins,
                    com dit est, si est le cuider d'avoir le biens, la final ochaison por laqiele l'ome
                    fait tot ce que il fait en cest monde.</p>
                    <p xml:id="d001l446" n="">Et avi&lt;ent&gt; ensinc en l'afer des homes com avient de l'home qui a volunté de
                    chevauchier, por ce qu'il cuide que la chevaucer li soit sains et en le chevaucier
                    cuide trover santez.</p>
                    <p xml:id="d001l447" n="">Car voirement il cuirent le chevaucer, mes plus cuiert sanitez, car, soulement por
                    ochaison de porvenir a la santez, cuiert il le chevaucer.</p>
                    <p xml:id="d001l448" n="">Et aveigne que il erre en tant que le chevaucier, leqiel il cuide qu'a lui soit sains,
                    li soit tot le contraire.</p>
                    <p xml:id="d001l449" n="">Ne demeins si est son cuer desiros d'avoir la sanitez, si que ie nen desire plus n'el
                    chevaucier que il fait ne autre chose come il fait la sanitez, por la quiele il chevauce.</p>
                    <p xml:id="d001l450" n="">Et ensint est del home qui porchace aucune chose por la quiele il cuide venir a viens.</p>
                    <p xml:id="d001l451" n="">Ordonc» dist la dame «est grant chose le biens por lequiel porchaces l'ome toutes
                    autres choses, cuidans por elles a bien porvenir.</p>
                    <p xml:id="d001l452" n="">Ançois soit que il souvient aveigne que il chemine por tiel voie por la quiele il
                    s'aslonge dal bien la ou il cuide les biens trover.</p>
                    <p xml:id="d001l453" n="">Et ensinc adevint droitement al home qui cuide por le monde et por le porchace et
                    por la desirance des choses terrienes porvenir au biens de la verais beatitudens,
                    car il erre trop fort, car iamés, por tiel chemins, ne poira trover verais beatitudens.</p>
                    <p xml:id="d001l454" n="">Car ben soit ce que son cuer soit de pervenir a la verais beatitudens, nen demeins,
                    si s'en desvoie son desvoiable chemins et son error et sa folie que il feit en l'amor
                    et en le porchace et en la desiance terriene.</p>
                    <p xml:id="d001l455" n="">Et por ce est" donc dist la dame "bon a fermer son cuer et envoier son porchace et
                    son chemins laou bien ne puet iamés errer de porvenir a la verais beatitudens, si
                    com avient quant l'en ferme son cuer, ie noie son porchace et son chemins en la voie
                    de Deus et en la observance de ses comandamenz et de ses conseilz".</p>
                    <p xml:id="d001l456" n="">Et sache cascuns que la dame dist ici que en Dex et en ses comandamenz se trueve le
                    chemins d'aler a la verais beatitudens.</p>
                    <p xml:id="d001l457" n="">Mais ne por quant la dame nen raconte elle en le livre de Boece les comandamenz et
                    les conseils divins, por ce qu'il sont en maint leus racontez en la divine scriture.</p>
                    <p xml:id="d001l458" n="">Mais ie translateirre de Bo[ece], si le voil raconter ici en somme au plus briement
                    que ie porai, por ce que ciste oevre, au meins as laics, soit plus vive et plus profitable.</p>
                    <lb/>
                    <lb/>
                </div2>
                <div2 xml:id="d001c037">
                    <head>
                        <title>[CAP. XIII]</title>
                        <abbr>Liber III,XIII</abbr>
                    </head>
                    <lb/>
                    <p xml:id="d001l459" n=""><emph style="font-style:italic">Coment l'auctors de ceste translacions veut ici monstrer
                    le X comandamenz de la loi divine et les generals comandamenz de la dileccions de
                    Deu et del Prosme, qui se truevent en le vielz testament et aucuns doctrine des conseilz
                    et de la profeccions del Novel Testament. Et coment la dame ne les raconte elle a
                    Bo[ece] por ce que il sont clerement racontez en la Divine Escriture. Mes l'auctor
                    de ceste translacions en cist leus, en la quiele il se convient assez bien, les veut
                    raconter por acheison que ceste oevre soit au meins es genz les quieus 1 plus vive
                    et plus belle et plus profitable.</emph><lb/></p>
                    <lb/>
                    <p xml:id="d001l460" n="">Selonc ce que dit ai, la dame ne raconte en le Boe[ce] les comandamenz ne les consoils
                    divins, ou por la ocheisons que dite est ou por autre.</p>
                    <p xml:id="d001l461" n="">Mais ie por la utilité que ie t'ai dite, les voie raconter ici.</p>
                    <p xml:id="d001l462" n="">Or saches donc qe dominedex dona sor le mont Synay ces dis comandamenz leqeus sont
                    les principaus comandamenz de la loi divine:</p>
                    <lb/>
                    <p xml:id="d001l463" n="">Les premier est que tu ne doies aorer né soleil né lune né ydoles nè autres choses
                    fors le vive et le verais nostre Seigner Deus.</p>
                    <lb/>
                    <p xml:id="d001l464" n="">Le segont est que tu en periure ne en autre guise ne dois avoer le nome del nostre
                    Seignors envains.</p>
                    <lb/>
                    <p xml:id="d001l465" n="">Le tiers est que tu doies laborier sis iors, mes le setiens ior, leqiel tient hui
                    la eglise la diemange, et les autres festes comandées doies tu santifier et nen aovrires
                    tes ars corporeles.</p>
                    <lb/>
                    <p xml:id="d001l466" n="">Le quert est que tu doie honorer ton pere et amer ta mere.</p>
                    <lb/>
                    <p xml:id="d001l467" n="">Le quint est que tu ne doies faire homecide.</p>
                    <lb/>
                    <p xml:id="d001l468" n="">Le sest est que tu ne doies faire furt.</p>
                    <lb/>
                    <p xml:id="d001l469" n="">Le setiens est que tu nen doies faire fornicacions.</p>
                    <lb/>
                    <p xml:id="d001l470" n="">Le otiens est que tu nen doies rendre faulz testimoine contre ton prosme.</p>
                    <lb/>
                    <p xml:id="d001l471" n="">Le noviens est que tu nen desire la moilier de ton prosme.</p>
                    <lb/>
                    <p xml:id="d001l472" n="">Le desiens est que tu nen desire les autres choses de ton prosme.</p>
                    <lb/>
                    <p xml:id="d001l473" n="">Les generals conandamenz.</p>
                    <lb/>
                    <p xml:id="d001l474" n="">Les generals comandamenz que Deus comande apres ces dis, si fu que tu aime Deus de
                    tot ton cuer et de toute ta arme et ton prosme si come toi meisme.</p>
                    <p xml:id="d001l475" n="">Et en cist generals comandamenz si est la carité de Deu et del prosme.</p>
                    <p xml:id="d001l476" n="">Et encore i sont compris totes les lois et toutes les profecies, si com dit la divine
                    escriture.</p>
                    <p xml:id="d001l477" n="">Car, selonc les Apostres, la plenece de la loi si est la dileccions: et aveigne que
                    l'en doit a son pooir sostenir et amer son prosme besoignos quant as terrienes choses.</p>
                    <p xml:id="d001l478" n="">Sor toutes biens le doit l'en amer et desirer et prochacier, a son pooir que il aie,
                    la saluz de sa arme, car celle est la some vertuz de caritez a desirer la saluz del
                    arme de cascune selonc que dient les sainz.</p>
                    <p xml:id="d001l479" n="">Et beéz l'ome soulers qui a grace de Deus en ouserver ce dis comandamenz, et, apres
                    ce, d'avoir droite entiligence et observance de les generals comandamenz de la dileccions
                    de Deu et del prosme.</p>
                    <p xml:id="d001l480" n="">Car l'ome seulers qui com l'aiuctoire de mens l'oserve droitement, si viv a cist siegle
                    selonc iustise et ancore sent de celle perfections en la quiele puet sentire home
                    seulers.</p>
                    <p xml:id="d001l481" n="">Mes l'ome qui plus perfetement veut seguir les conseilz et l'arme de Crist a son et
                    ouserver les conseilz de la perfecions, les quieus sont maint, mes les auquanz des
                    plus principaus raconterai ie ici.</p>
                    <lb/>
                    <p xml:id="d001l482" n="">Le premier est que tu doies leisier le siegle et toutes tes richeces et tot propre
                    et seguir le voie de Crist.</p>
                    <p xml:id="d001l483" n="">Los conseils de la eglise tient hui en l'intré de la licite et approvée religion et
                    en ouservance de mout caritative perfeccions, metaut l'ome religios en Deus tot son
                    entendiment et toute ses oeuvres continuement et sivant povertez, hobedience et castitez.</p>
                    <lb/>
                    <p xml:id="d001l484" n="">L'autre est qee dois volure l'autre gaute ou mausille a cil qui toi fiert sor l'une.</p>
                    <lb/>
                    <p xml:id="d001l485" n="">L'autre est que doies lausier ton pere et ta mere et ta moilier et tes freres et tes
                    parenz et tes amis por seguir la voie de Crist.</p>
                    <lb/>
                    <p xml:id="d001l486" n="">L'autre est que tu doies rendre bien por mal.</p>
                    <lb/>
                    <p xml:id="d001l487" n="">L'autre est que tu doies laisier en la place la cape a cil qi toi demande la cotte.</p>
                    <lb/>
                    <p xml:id="d001l488" n="">L'autre est que tu doies orrer por tes anemis et por tes persecutors.</p>
                    <lb/>
                    <p xml:id="d001l489" n="">L'autre est que tu nen doies avoir solicitudens de ce que tu doies mangier au boire
                    au vestir, car le pere celestial si sa mout bien que tu as besoignes de toutes ces
                    chouses.</p>
                    <lb/>
                    <p xml:id="d001l490" n="">L'autre est que tu doies ratifier ta char com tes vices.</p>
                    <lb/>
                    <p xml:id="d001l491" n="">L'autre est que tu doies laisier tes venciances a Deu leqiel est cil qui retribuera.</p>
                    <lb/>
                    <p xml:id="d001l492" n="">L'autre est que tu doies orer continuement sanz entermissions.</p>
                    <lb/>
                    <p xml:id="d001l493" n="">L'autre est que tu soies simples come la columbe por innocence et por no valor et
                    soutilece ne mal, car en­sinc est simple et sanz felz amere, et que tu soies tu saie
                    come le serpente en esporre tot ton cors por saovré ton chief, ce est la foi de Crist
                    le quiel est le chief de ta sauvacions, car ensinc est saie le serpens qui esponre
                    et doute tous son cors por sauver son chief.</p>
                    <lb/>
                    <p xml:id="d001l494" n="">L'autre est que saies que qui veut sauver sa aime de tribulacions temporals si la
                    perdra meins.</p>
                    <lb/>
                    <p xml:id="d001l495" n="">L'autre est que tu saches que lors est bées l'ome perfez quant les genz les blasfement
                    et le tient a fol et a forsenez se il soufre pacientement.</p>
                    <lb/>
                    <p xml:id="d001l496" n="">L'autre est que tu saches que un puet servir a Deus et a cist monde, car s'il aime
                    le uns il convient que il aie haïne al autre.</p>
                    <lb/>
                    <p xml:id="d001l497" n="">L'autre est que tu saches que uns puet avoir greignor ca­rité com cil qui met sa aime
                    por son ami.</p>
                    <lb/>
                    <p xml:id="d001l498" n="">L'autre est que, si come est imposible que le gramel entre por milieu de le pertuis
                    d'une aguile, ensinc est imposible chose que le riche home entre el reigne des cels,
                    sauve ce que nulle chose est impossible apres Deu.</p>
                    <lb/>
                    <p xml:id="d001l499" n="">L'autre est que non cil qui a comencé mais cil qui persevre en biens iusque en sa
                    fins cil sera sauvez.</p>
                    <lb/>
                    <p xml:id="d001l500" n="">L'autre us et maint autres consoilz de meme se truevent en le novel testament.</p>
                    <lb/>
                    <p xml:id="d001l501" n="">Et saches ancore soz ce que ceste vie de perfeccions sie mout plus seure vie que celle
                    des seulers et est de grant soavité en Deus et de grant profiz et delit spirituel
                    al home qui a bon desponuz son cuer.</p>
                    <p xml:id="d001l502" n="">Et ancore voil ie que tu noutes ici un amaestrement del apostre que dit: ferais le
                    bien et esquiveras le mal, ce vient a dir que l'ome, por esquivier l'one et le mal,
                    doit toz tens oevrer ou dir ou panser discretement aucuns biens.</p>
                    <lb/>
                    <p xml:id="d001l503" n="">Et ancore ne voil ie trespasser que tu sache une autre doctrine la quiele se trueve
                    en la divine scriture, ce est que l'ome que vint a cist monde ou soit au siegle ou
                    soit religions ne puet passer cist siegle sanz tribulacions et aversitez et al aime
                    et au cors por le manches ou por la fragilitez humaine.</p>
                    <p xml:id="d001l504" n="">Mes soz toutes biens est loé la pacience, la quiele en pes et benignement la prospere
                    et la adverse venture et en ce se cuirent mout les vices del aume et s'en humilie
                    mout le seignor Dex.</p>
                    <p xml:id="d001l505" n="">Et ancore se refrigera plus l'ardor de la tribulacions, car qui apres la aversitez
                    se done ancore dolors et afflicions, si acroist torment soz torment.</p>
                    <p xml:id="d001l506" n="">Mais qui a son pooir quiert remedie et consolations a sa tribulations et a son pooir
                    prent pacience en Dex si le soi troverai profit et al amue et al cor et por ce que
                    nul bien se puet fair sanz la divine grace, si doit l'en cascun iors prier Deus que
                    en ces choses ouservés done lui sa grace.</p>
                    <p xml:id="d001l507" n="">Mais por ce que la nature humaine est si fraile chose que ne en vie seulers ne en
                    vie religiose, nos ne savons garder sovent da desvoler le dreit chemin des comandamenz
                    ou des conseilz divin, ne ne savons sovent gardier de pechier ve[r] Deus.</p>
                    <p xml:id="d001l508" n="">Por ce nos convient et devons retorner a celle que est la segonde table, apres le
                    naugragié ce est a la verais confessions et contricions et satisfacions, la quiele
                    remende toz nos confessions.</p>
                    <lb/>
                    <p xml:id="d001l509" n="">Et ensinc as ormais veu le principaus comandamenz et conseilz divins, si tornerons
                    ormés a nostre matire et a le proseguiment del Bo[eces] et conterons coment la dame
                    comença a clamer ci qui ont forvoié le dro it chemins de la verais beatitudens.</p>
                    <p xml:id="d001l510" n="">Et elle comence a clamer por ce que i doient torner a la droite voie de la verais
                    beatitudens, laqiele, si com tu as escouté, se repouse seulement en Deus et en la
                    ouservance de ses comandamenz et de ses conseilz.</p>
                    <lb/>
                    <lb/>
                </div2>
                <div2 xml:id="d001c038">
                    <head>
                        <title>[CAP. XIV]</title>
                        <abbr>Liber III,XIV</abbr>
                    </head>
                    <lb/>
                    <p xml:id="d001l511" n=""><emph style="font-style:italic">Coment la dame comence ici a clamer cels lesqieus
                    sont forvoiez dal droit chemins de la verais beatitudens et a conforter les qe il
                    doient torner a la droite voie de la verais beatitudens.</emph><lb/></p>
                    <lb/>
                    <p xml:id="d001l512" n="">En ceste partie comence la dame a clamer et dir: «Gardez en ceste part, gardez vers
                    moi et a ce que ie vos di: Vos qui estes forvoiez de la verais beatitudens et vos
                    qui estes pris de la tenebrie de cist monde, car en ci et en ce que ia vos di, troverez
                    droit repous et chemins da aler au port de saluz, car toz ce que vos querez d'aur
                    et de prieres precioses et d'autres biens terrienes ne vos puent tolir de la tenebre
                    dau vostre cuer ne vos puet doner le biens ne la verais beatitudens que vos desirez,
                    car le monde ne ses biens ne l'ont en bailie.</p>
                    <p xml:id="d001l513" n="">Mais se vos desirez de porvenir a la verais lux de verité et au delit de la verais
                    beatitudens, ce nos convient qerir et porchacier en Deus et  en l'ouservance de ses
                    comandamenz et conseilz.</p>
                    <p xml:id="d001l514" n="">Or donc perseguez celle voie qui vos moine et conduit a celle lux, la quiele est fontaine
                    de toz biens sans defeit, + ruines d'armes p.</p>
                    <p xml:id="d001l515" n="">153 + et aprés la quiele nus ne puet iamais errer.</p>
                    <p xml:id="d001l516" n="">A la quiele lux, se vos demorez de aprés, vos poroiz dir que li soleil, a comparacions
                    de li, soit tenebres".</p>
                    <lb/>
                    <lb/>
                </div2>
                <div2 xml:id="d001c039">
                    <head>
                        <title>[CAP. XV]</title>
                        <abbr>Liber III,XV</abbr>
                    </head>
                    <lb/>
                    <p xml:id="d001l517" n=""><emph style="font-style:italic">Coment la Phylosophye monstre a Boeces qiel chose
                    est le somme bien et coment le somme bien est en Deus et en veritez, et coment les
                    biens ne la bontez ne puent durer en chose la quiele ne demoure en unitez, et coment
                    Deus si est bontez et en la bontez si est et convient estre unitez, et coment toutes
                    choses si desirent et s'èffòrcent de demourer en unitez et coment en ce elles desirent
                    la bontez et por ce done desirent elles Deus, en cui est a la bontez et la unitez,
                    et de ce se conclude que toutes les choses desirent la divine bontez.</emph><lb/></p>
                    <lb/>
                    <p xml:id="d001l518" n="">Sor ce que ie vos ai dit iusque ici, si raisons ancore la dame vers Boeces por desclairer
                    son cuer et amuevre elle d'entelligence de la veirité et por ce li dist elle: «Filz
                    Bo[eces], quant l'en plus diversité en breu le parler de la verité plus le trueve
                    l'en profetable et delectos.</p>
                    <p xml:id="d001l519" n="">Et por ce te monstrerai ie, se tu veus, quiel chose est le summe biens dont, cha en
                    arieres avons fait mencions.</p>
                    <p xml:id="d001l520" n="">Car il me semble que l'en doit voluntier savoir quel chose est le some biens qui soit
                    et qui iames poisse estre».</p>
                    <p xml:id="d001l521" n="">«Certes, ma dame» dist Boeces «vos dites voir et por ce m'agrée mout que vos moi montrez
                    ce que et por ce vos dites, car mout moi sera profitable delit l'oir, ie croi».</p>
                    <p xml:id="d001l522" n="">«Et ie le te dirai donc» dist la dame «En sais» dist elle «que ie t'ai dit autre foiz
                    et ancore le toi redi: que honors et puissances et delit et sufficience et toz les
                    autres riens si demorent et durent en fermece et en bon estat, iusque tant que il
                    sont en une meisme essence et une meisme unitez.</p>
                    <p xml:id="d001l523" n="">Mes pois qu'il sont partis et deseurez et que il nen est en unitez, si se depart tantost
                    le bien et la bontez da elles, car ia tant tost ne sont departiz et deseurez et a
                    lor unitez come il se partent da bontez.</p>
                    <p xml:id="d001l524" n="">Ne en le bien ne en la bontez ne poent durer se no[n] tant come il sont en unitez.</p>
                    <p xml:id="d001l525" n="">Donc apert clerement, selonc ce que ie te di, que le bien nè la bontez nen demoure
                    en chose laqiele soit divise et laqiele soit departie et laqiele ne soit en unitez.</p>
                    <p xml:id="d001l526" n="">Mes en celles choses, qui est en unitez, ne puet faillir que ne soit bontez.</p>
                    <p xml:id="d001l527" n="">Et ensinc est aperte chose que, se chose aucune doit estre bons, il convient que elle
                    soit en unitez.</p>
                    <p xml:id="d001l528" n="">Or donc demore la bontez en la unitez et la unitez ausinc en la bontez, si que celle,
                    qui est en unitez, si est en bontez et cil qui est bontez si est unitez et en tant
                    que, si come ia esté dit, nulle chose puet estre bone né demorer en bontez, se elle
                    ne est et ne demore en unitez.</p>
                    <p xml:id="d001l529" n="">Selonc ce por maintes raisons se puet aperte ment prover.</p>
                    <p xml:id="d001l530" n="">Et primierement esgarde l'ome la quiele si permaint en nature humaine, iusque tant
                    que l'arme pormaint el cors en unitez, mes ia si tost ne sera devisé l'arme dou cors,
                    come la humaine nature est en lui desfaite et gastée, et encore le cors humaine est
                    desfait et ne est plus cors, les membres sont devises et partiz li uns des autres.</p>
                    <p xml:id="d001l531" n="">Et ensinc poons dir de chascune autre chose, car tant demore en sa bontez quant elle
                    demore en unitez.</p>
                    <p xml:id="d001l532" n="">Mais si tost come elle est devisez et desmuté si est failie sa bontez.</p>
                    <p xml:id="d001l533" n="">Et si voil que tu saches» dist la dame «Que ceste unitez, que ie te di, si desirent
                    toutes les choses qui sont com les bestes.</p>
                    <p xml:id="d001l534" n="">Et trestouz les animals, si com tu pois veoir, cascuns iors si s'esforcent de vivre
                    et demoure en unitez de lor vie et defendre lor saluz et eschiver le mort quant quilonques
                    puent.</p>
                    <p xml:id="d001l535" n="">Et ancore les herbes et les arbres si s'esforcent de maintenir lor unitez et d'eschivier
                    lor destruiment.</p>
                    <p xml:id="d001l536" n="">Et ce apert en ce que il declinent lor vertuz vers la terre et prendent le sug de
                    la terre, par sus la lor radice la traent a soi nutrir et por mantenir lor unitez
                    et por eschiver lor destruiment.</p>
                    <p xml:id="d001l537" n="">Et encore s'eloient et nascent naturelment et plus voluntier chascune de ces herbes
                    en cil leu qui mielz lor soit perdurer et por permanoir en lor unitez.</p>
                    <p xml:id="d001l538" n="">Et ancore font elles ses semences por renaistre, quant elles deschaient, et por mantenir
                    soi en unitez et eschiver son destruiment.</p>
                    <p xml:id="d001l539" n="">Et encore veons que la flame del feu s'esforce a aler vers le feus por mantenir soi
                    com lui et heve s'esforce de torner a la mer en la quiele elle cuide mielz estre conservée.</p>
                    <p xml:id="d001l540" n="">Et ensinc apart que cascune chose creche ou soit sensible ou soit animée, voluntiers
                    se torne a celle part ou elle puet plus durer et mantenir sa vertuz et sa unitez et
                    eschivier son destruiement.</p>
                    <p xml:id="d001l541" n="">Et ensinc pois tu bien huimés veoir que toutes les chouses desirent unitez et, se
                    celle desirent unitez, donques desirent elles la bontez quant unitez nen est sanz
                    bontez, selonc ce que dit est, et, se elles desirent la bontez, donques desirent elles
                    Dex en le quiel est unitez et bontez toutes, si que les chouses desirent Dex en cui
                    est sempre unitez et bontez.</p>
                    <lb/>
                    <lb/>
                </div2>
                <div2 xml:id="d001c040">
                    <head>
                        <title>[CAP. XVI]</title>
                        <abbr>Liber III,XVI</abbr>
                    </head>
                    <lb/>
                    <p xml:id="d001l542" n=""><emph style="font-style:italic">Coment la dame redit a Boeces que toutes les choses
                    desirent de durer et coment unitez est in bontez et unitez et bontez desirent Dex
                    et toutes autres choses au sint; et coment Dexs est la fins et la final intencions
                    de toutes chouses.</emph><lb/></p>
                    <lb/>
                    <p xml:id="d001l543" n="">«A desclairer ce que ie te bee a desclairer» dist la dame «si convient que ie redie
                    auquant de ce que dit est.</p>
                    <p xml:id="d001l544" n="">Et por ce, selonc que dist, est que toutes les choses desirent de durer, et donc disirent
                    elles unitez sanz laqiele elles ne poent durer, et ensint desirent donc ausi la bontez,
                    qant en la unitez avons dit qi est la bontez, et qant sanz unitez ne demoure en aucune
                    chouse bontez et donc por ceste voie desirent elle Deus, quant en Deus est toutes
                    bontez.</p>
                    <p xml:id="d001l545" n="">Si que, selonc ce que dit est, apert que toutes les choses desirent Deus en cui est
                    unitez et bontez.</p>
                    <p xml:id="d001l546" n="">Et ensint si est qe Deus est la fins et la finals entencions de totes les chouses.</p>
                    <p xml:id="d001l547" n="">Or donc huimes le dubie, qui en toi estoit, t'est desclairez, quant tu avoies dubitez
                    que il füst la fins te toutes choses.</p>
                    <p xml:id="d001l548" n="">Mais or pois veoir apertement, car aveigne que ie me sois mise da luitans a voloir
                    te moustrier quiel chose est Dex.</p>
                    <p xml:id="d001l549" n="">A le porfins le t'aie moustré, quant ie t'aie moustré que Dex est la fins de toutes
                    les choses, si que huimes te desclaire tiel chose en laqiele tu dubitoies.</p>
                    <p xml:id="d001l550" n="">Et ensinc, por tien disputer, parvient l'en sovent al cognosciment de la verité».</p>
                    <lb/>
                    <lb/>
                </div2>
                <div2 xml:id="d001c041">
                    <head>
                        <title>[CAP. XVII]</title>
                        <abbr>Liber III,XVII</abbr>
                    </head>
                    <lb/>
                    <p xml:id="d001l551" n=""><emph style="font-style:italic">Coment la dame lui desclaire de l'autre des trois
                    questions, lesqieus elle lui propouse cha en arieres, quant elle demande com qieus
                    regiment et con qieus chose Diex riege le monde et Boeces ne lui saup respondre. Elle
                    i a dit qe Deus riege le monde seulement com soi meisme et sanz autre aiutoire et
                    ensinc desclaire la dame cestes autre questions.</emph><lb/></p>
                    <lb/>
                    <p xml:id="d001l552" n="">Ici paroule la dame vers Bo[eces] et dist: «Ma dame, se ie ne vos satisfis a la questions
                    que par vos m'est orendroit demonstrée et desclairée, ne vos en merveillez, car ie
                    estoie usée de savoir maintes choses les quieus, por le tormenter de mes aversitez,
                    sont issue de memoire.</p>
                    <p xml:id="d001l553" n="">Car ie ai esperance en vostre bon raisonament, leqiel ni est apartis remebrés que
                    il ancore le sor plus moi remembrerai».</p>
                    <p xml:id="d001l554" n="">«C'est bien verité» dist la dame «que maintes fois l'en oblie por dolouser ce que
                    l'en savait d'avant.</p>
                    <p xml:id="d001l555" n="">Et si me sovient bien que apres celle questions que ie t'ai orendroit desclairée,
                    t'en fis une autre, a la quiele por le abundance de tes lermes tu ne moi seüst respondre.</p>
                    <p xml:id="d001l556" n="">Mais [se] tu veus, ie te la pois desormés desclairer».</p>
                    <p xml:id="d001l557" n="">«Certes» dit Boeces «ma douce dame, ie le voi mout voluntier et vos en pri come ma
                    dame».</p>
                    <p xml:id="d001l558" n="">«Ie te demandai» dist la dame «primierament se Diex regioit le monde, et tu me respondist
                    que Diex, qui fist le monde, le regioit.</p>
                    <p xml:id="d001l559" n="">Et en ce respondis tu droitement, car sanz rectorne poroit il durer et Dex est tant
                    summe chose et buone, que legiere chose est a cuider qu'il soit cil por le quiel vient
                    reguz le monde.</p>
                    <p xml:id="d001l560" n="">Et cest point de ceste primiere de trois questions, que ie te fis, sais tu bien deviser,
                    com dit est.</p>
                    <p xml:id="d001l561" n="">Et ancore apres ceste pre­miere questions, si t'en fis ie une autre en la quiele,
                    por la novelece de ton dolor, tu dubitas.</p>
                    <p xml:id="d001l562" n="">Mais ici sus te l'ai ie orendroit desclairé.</p>
                    <p xml:id="d001l563" n="">Et ancore, aprés les dites questions t'en fis ie une autre en la quiele ie te demandai
                    com quiele chose Diex riege le monde.</p>
                    <p xml:id="d001l564" n="">A laquiele, ainsi, por la spessitudens de tes larmes, te ne me seïst responsier.</p>
                    <p xml:id="d001l565" n="">Mais por le grant amor que ie ai en toi, te la voie ie maintenant desclairer.</p>
                    <p xml:id="d001l566" n="">Or te soveigne donc que ie t'ai dit que Dex est la summe bien et sanz lui nen est
                    aucune bien.</p>
                    <p xml:id="d001l567" n="">Or donc est de cuider, poisque en lui est le bien, qu'il riege le monde com autre
                    que com bien.</p>
                    <p xml:id="d001l568" n="">Donques ne le reige ie com autre que com soi meisme, quant il est le sovrains biens
                    et quant sanz lui nen est bien.</p>
                    <p xml:id="d001l569" n="">Et encore sais bien que tu ne moi contradi que Diex est onnipotanz et por soi seul
                    puet faire totes choses.</p>
                    <p xml:id="d001l570" n="">Or donc puet rieger et reg[e] por soi seul le mond sanz autre aiutoire fors le sien.</p>
                    <p xml:id="d001l571" n="">Car se il vousist fors soi autre aiutoire a rieger le monde, donc ne serait il onnipotanz
                    et toutes les genz, que la verité conoisent, si confessent de plains que Diex est
                    onnipotanz et puet fere toutes les choses.</p>
                    <p xml:id="d001l572" n="">Et ensinc t'ai ie ormés desclairez les question en les quiels tu dubitoies et si te
                    di ancore ici une autre cose: quel nul puet contraster a Deu en son regimenz, ançois
                    les guie il au son voloir selonc que a lui pleist».</p>
                    <lb/>
                    <lb/>
                </div2>
                <div2 xml:id="d001c042">
                    <head>
                        <title>[CAP. XVIII]</title>
                        <abbr>Liber III,XVIII</abbr>
                    </head>
                    <lb/>
                    <p xml:id="d001l573" n=""><emph style="font-style:italic">Coment la dame moustre ici a Bo[eces] une questions,
                    ce est se le maus est auchune chose ou noient.</emph><lb/></p>
                    <lb/>
                    <p xml:id="d001l574" n="">«Da pois que nos somes en traictier de questions» dist la dame «si est bon veoir ici
                    breement d'une questions qui a ment m'est avenue, ce est se le maus est auchune chose
                    ou se il est noient.</p>
                    <p xml:id="d001l575" n="">Et en ce voie ie que tu sache que le maus s'est noient et de nul valiment.</p>
                    <p xml:id="d001l576" n="">Car tu sais bien que nos avons dit queDiex puet faire toutes et ancore sai ie bien
                    qe tu es certains que Dex ne puet faire le maus.</p>
                    <p xml:id="d001l577" n="">Ordonc, poisque Dex puet faire toutes chouses et il ne puet faire le maus, donques
                    le maus noient vaut.</p>
                    <p xml:id="d001l578" n="">Car se li maus füst ou vausist auchune chose, donc le poroit faire Dex, que toutes
                    choses et tot ce que riens vaut poit faire Dex».</p>
                    <lb/>
                    <lb/>
                </div2>
                <div2 xml:id="d001c043">
                    <head>
                        <title>[CAP. XIX]</title>
                        <abbr>Liber III,XIX</abbr>
                    </head>
                    <lb/>
                    <p xml:id="d001l579" n=""><emph style="font-style:italic">Coment Bo [eces] respont a la dame de conforter soi
                    por le granz argumenz et por la sotilité de son bien dire et coment la dame prest
                    ancore a moustrer a Boeces autre raisons de Deu, et ancore que l'en ne doit metre
                    sa entencions es terrienes choses et coment l'en doit refrener mautalant des vices.
                    Et autres raisons dist la dame, si com vos oirez.</emph><lb/></p>
                    <lb/>
                    <p xml:id="d001l580" n="">Ici dist Boeces a la dame: «Douce madame qui poroit estimer ne comprendre, se il nen
                    eüst grant entendiment, le merveillox et le buen dir que vos avez ia conté cha arieres?
                    Voirement moi avez vos si vancuz et trait a vos com vostre bien dire que il me scemble
                    que vos moi trahez [et] envolvés quelque part que vos volez.</p>
                    <p xml:id="d001l581" n="">Et si est si soutils et tornoiez de soutileces de sentences vostre conte et vostre
                    raisonement que por demeins ne scemble il un mirable et tornoiable lamberint.</p>
                    <p xml:id="d001l582" n="">Car vos entrez sovent en vostre dir por aucune entrée et apres, tornoiant por maintes
                    soutilitez de raisons, si tornés et oisié raisonablement de celle meisme part por
                    la quiele estoies entrez, que trop voudroit estre de grant entendiment celui qui nostre
                    bien terriene peüst entieremnent comprendre.</p>
                    <p xml:id="d001l583" n="">Car il moi scemble que vos m'avez convinte raisonablement et provez que verais beatitudens
                    si est en Deus et ancore que Deus est somme bien et ancore que unitez si est Deus,
                    et ancore que Deus est la fins de totes choses, et ancore que Deus est onnipotans
                    et puet toutes choses, et ancore que nus le puet contraster son regimenz, et ancore
                    que le maus est noient et de nul valiment, et ancore que Deux ne puet fere le maus.</p>
                    <p xml:id="d001l584" n="">Certes se ie ne me voi enfendre, il me convient confesser que tout est voir ce que
                    dit avez".</p>
                    <p xml:id="d001l585" n="">"Douze ami" dist la dame "ne vos doutez ia de ce que lamberint soit ce que vos ai
                    dit.</p>
                    <p xml:id="d001l586" n="">Ançois est claire verité a cil qui en oit le droit entendiment et si voi ancor que
                    tu soies bien certains que Dex si est tout en totes choses et beés est cil home qui
                    a sa lux puet venir et droitement atendre.</p>
                    <p xml:id="d001l587" n="">Et ancore voil ie que tu saches une autre chose: ce est que les nomes por les quieus
                    le[s] ai nomez cha arieres, le nostre seignor Dex, et sont droitement propre a sa
                    bontez e a sa puissance.</p>
                    <p xml:id="d001l588" n="">Et apres ce si vos redi ie que ce autrefois est dit cha en arieres: ce est que cil
                    home riege et est droitement beés, le quiel puet son cuer si afrener que il n'en regarde
                    ne atende ne aerde son cuer ne son amor ne son entendiment ne sa affeccions a cis
                    miser munde et le quiele puet continuement tenir son cuer et son delit et sa affectuose
                    entencions si fermement a Dieus, qu'il ne le retorne et nen l'aerde a la scremiouse
                    miseirie de cist monde.</p>
                    <p xml:id="d001l589" n="">Et ce vos voi moustrer por une maniere laquiele est asséz et licite et utiles en totes
                    phylosopyes et bones doctrines: ce est por la similitudens d'une anciane et auctoreistre
                    fable, la quiele fable est tiele.</p>
                    <p xml:id="d001l590" n="">Or sache que il se comte que il fu ia dit home qui avoit nome Olfeus et cil Olfeus
                    si avoit une moillier la quiele il nen amoit mie petit, car il l'amoit plus que son
                    ne autrui, car ia ne cuidoit veoir riens quant il ne la veoit.</p>
                    <p xml:id="d001l591" n="">Mes a lui avient ce que avient sovent a cil qui ont une chose qui soz toutes riens
                    lui agite, car sovient la perdent avant que toutes ses autres choses.</p>
                    <p xml:id="d001l592" n="">Et ansi avient a Olfeus de sa moillier, car elle morut.</p>
                    <p xml:id="d001l593" n="">Mais se il en fist dolor et se il en ot torment ce n'est a demander, car le plors
                    que il faisoit seembloit une tempeste.</p>
                    <p xml:id="d001l594" n="">Il ne demoroit mie en sa chambre a plurer priveement, ançois demoroit soz le monument
                    a brair et crier apertement.</p>
                    <p xml:id="d001l595" n="">Mais, nos dirons, por aventure il rommoroit seulement le iorz et ie vos di que de
                    noient parlez, car il demoroit et nuit et iors si che ia por paure des leons né de
                    serpens né de sangliers ne de autre riens, ne le laisoit.</p>
                    <p xml:id="d001l596" n="">Et iluec demoroit tiel pitié et tiel clamor et fesoit tiel complainte que, qui l'eüst
                    eschouté et n'en est seü la ocheison, si n'eüst ehue grant pitié.</p>
                    <p xml:id="d001l597" n="">Mais cil qui la ochaison savoient s'en rioient et ne avoient mie grant tort.</p>
                    <p xml:id="d001l598" n="">Tant demora Olfeus sor le monument que une des aversiers de l'enfer vint une nuit
                    a lui.</p>
                    <p xml:id="d001l599" n="">Et quant Olfeus le vit, il ne s'en est esbahi de riens, ançois li demanda tantost
                    se il savoit riens de sa mollier et le spirit li dit que «oil mout bien car ie l'ai
                    mout bien governée dedanz mon enfer».</p>
                    <p xml:id="d001l600" n="">«Hai Deus ami» dist Olfeus «or prent donc quanque ie ai et moi maine la ou elle est
                    e le me laise seulement veoir».</p>
                    <p xml:id="d001l601" n="">«Ce ferai ie mout voluntier» dist le ennemi «se tu auses venir apres moi».</p>
                    <p xml:id="d001l602" n="">Quant Olfeus entendi ce, il ne fu mie espoentez de riens, ançois se mist a aler apres
                    l'enemi qui s'en aloit grant aleure vers l'enfer.</p>
                    <p xml:id="d001l603" n="">Et quant il furent vers l'enfer et dedenz, si comença por la  enz la risea si tres
                    grant que ia ni estoit diable si brusez qui se peüst tenir de rire de la forsenée
                    ioie que fist Olfeus de sa moullier.</p>
                    <p xml:id="d001l604" n="">Lors dist uns de cil de l'enfer primierement as autres.</p>
                    <p xml:id="d001l605" n="">«Nos poons fere le plus bel soulaz dou monde de cestui feit.</p>
                    <p xml:id="d001l606" n="">Donons a Olfeus sa moillier en tiel coraiant que il s'en aile come lui, ne ia por
                    paure ne por autre chose qu'il voie ne que il oie ne qu'il sante, ne se doit volvre
                    ne gardier ariere, vers l'enfer iusque tant que il sera en sa maison, et, se il se
                    volve a gardier arieres, si perde sa moillier et s'en aile sanz lui.</p>
                    <p xml:id="d001l607" n="">Et ie lui i cuit bien fere un si ysdos et spaventos sculas apres ses espaules, que
                    il ne se savra tenir de volvre soi et esgardier vers l'enfer.</p>
                    <p xml:id="d001l608" n="">Et ensinc poons veoir risea de la tempeste et de la forseneure que il feira quant
                    il perdra sa moillier autre fois».</p>
                    <p xml:id="d001l609" n="">A cist solaz fere s'acorderent tuit les autres de l'enfer.</p>
                    <p xml:id="d001l610" n="">Et ensinc, come il orderent, le firent maintenant, car il laisse toute sa moillier
                    a tiel convant, com dit vos ai, venir Olfeus qui ne fesoit mie petite ioie.</p>
                    <p xml:id="d001l611" n="">Mais cil enemi qui bien le savoit fere, lui fist un si ysdos et spaventable ygrons
                    d'arieres aprés ses espaules que ia nen fu Olfeus si seüre ne si ioisos que ne obliast
                    tantost la ioie que il faisoit et sa mollier aufint et de la tres grant paor qu'il
                    oit se volve arieres asgardier cel mortel espaviment que il sentait venir et aprés
                    ses espaules et ensinc por son gardier arieres perdi ancore sa mollier.</p>
                    <p xml:id="d001l612" n="">Et pois s'en vint et torna soz le momument forsenant et braiant, si fort come se le
                    grant diable ce tenist.<lb/></p>
                    <lb/>
                    <p xml:id="d001l613" n="">EXPLICIT LIBER TERTIUS BOECII.</p>
                    <lb/>
                    <lb/>
                    <lb/>
                </div2>
                <div2 xml:id="d001c044">
                    <head>
                        <title>INCIPIT QUARTUS</title>
                        <abbr>Liber IV, tit.</abbr>
                    </head>
                    <lb/>
                </div2>
                <div2 xml:id="d001c045">
                    <head>
                        <title>[CAP. I]</title>
                        <abbr>Liber IV,I</abbr>
                    </head>
                    <lb/>
                    <p xml:id="d001l614" n="">«Et ensint avient» dist la dame «a cil qe s'en vont vers la maisons, ce est vers le
                    paradis, com sa moillier, ce est com la verité (et com la verité) et com la carité
                    et por une quelque paure, laquiele feit le stridor mondains, et apres il perdent lor
                    cuer et son regart de la verité et volvent son cuer et son regart et tot son entendement
                    vers la miseirie de cist monde. Et por ce est beez, com vos ai &lt;dit&gt;, cil qui
                    est si costans que il tient ses euls et son cuer et son entendiment vers la verité
                    divine ne ia por sibler ne por spaventer mondains ne por autre chose ne volve ne aerde
                    sa ment ne sa affeccions vers l'error de cist monde! Et si vos di» dist la dame «que,
                    poisque l'ome a conoisance de la verité, gratiouse chose i est se il a cele, se tient
                    et da sa foilie vient, se il da celle se part».</p>
                    <lb/>
                    <lb/>
                </div2>
                <div2 xml:id="d001c046">
                    <head>
                        <title>[CAP. II]</title>
                        <abbr>Liber IV,II</abbr>
                    </head>
                    <lb/>
                    <p xml:id="d001l615" n=""><emph style="font-style:italic">Coment Boeces si mot ici a Phylosophye un dubie molt
                    fort, le quiel le fait fortement merveillier, ce est coment puet estre qe le seignor
                    Deus, le quiel est si droit seignor, et porte que les bons scemblent por demains a
                    avoir toz tens soulement maus et les mauveis seulement biens. Et coment la Phylosophie
                    lui repondi et dist que ce ne estoit mie voir, ançois estoit tot le contraire.</emph><lb/></p>
                    <lb/>
                    <p xml:id="d001l616" n="">Toutes ces raisons, que vos avez oiées, dist la dame a Boeces, por doner a lui confort
                    de ses dolors.</p>
                    <p xml:id="d001l617" n="">Et to[s]t que Boeces fust auquant confortez, non demeins il avoit esté si grande et
                    si nuove la abundance de ses aversitez et le turbament de sa ment, qu'il por celle
                    ochaison avoit plusors grant dubies en son cuer.</p>
                    <p xml:id="d001l618" n="">Et entres les autres n'avoit une, ce le faisoit si turber en soi meisme que ia ne
                    lui scemble que il posse iamés estre consolez avant que cil dubie lui estoit esclargiez.</p>
                    <p xml:id="d001l619" n="">Et por ochaisons de cil dubie comence il a garder vers la dame et a parler auquant
                    conturbeement et dist teus paroules: «Hai Dieus» dist Boeces «com il moi scemble grant
                    mervoille et come cil qui ament, iustice et qui desirent raisons et droit se puent
                    merveiller de ce; il voient avenir por demeins continuement, car cascuns puet veoir
                    que la follie et la mauvestrie des mauveis homes vient locé et aprisée et exautié
                    et car nos veons avenir que ce lui vient plus redontez et prise et honorez et profitez
                    et exautiez qui peiors engaus et peiors oevres seit fere, si que les eniques genz
                    ont toz iors honors et biens et prosperitez et lor valoir et de l'autre part la vertuz
                    et la bontez des bons nen a bien ne fins aucuns de biens ne de honors de son bien
                    fere, i vient ançois tollue sa raison dax mauveis et vienent conculchés et maumenez
                    et subiugez les bons toz tens da cil qui iamés ne font autre que mal.</p>
                    <p xml:id="d001l620" n="">Dont il avaient que le regeherdons, le quiel recoillent la bontez des bons, si est
                    da estre subiugez et maubaliz toz tens daus mauveis et ensint se truevent toz iors
                    les bons ne avoir honors ne bien ne son valoir, ançois ont maus aversitez et deshonors.</p>
                    <p xml:id="d001l621" n="">Et por ce moi scemble estre en ce non mie petite mervoille ancois moi scemble merveilouse
                    et espoentable chose quant ie pens que le seigner Deus, qui est si bons et qui totes
                    choses riez et governe, et porte ce que aviegne en l'ordre de son regimenz".</p>
                    <p xml:id="d001l622" n="">Quand Bo[eces] ot dit et finis ses paroules et la dame respondi et dist: "Voirement
                    dist tu voir, Bo[eces] car il ne seroit mie da passer sanz grant merveille et sanz
                    grant dolor et poine et paor, se il avenist ensinc come tu dis, ce est que le regiment
                    de celui qui est sei­gnor dou monde se trovast tiel sovertisons et tiel mesaventure,
                    come tu contes et come le comun des genz cuident.</p>
                    <p xml:id="d001l623" n="">Et se il avenist que en son riegne et en sa gentil maison füst tiel de soz denancé,
                    que les taides et vils et paubres vaiseliment demourassent en sa plus privee chambre
                    et les vaiseliment dou pur aur demorassent vilment en la laide mestier de sa cosine.</p>
                    <p xml:id="d001l624" n="">Mes il nen est mie voir ne nen est da croire por home, qui aie entendiment, que en
                    si noble regimenz soit desordenance.</p>
                    <p xml:id="d001l625" n="">Et si tu desclares tant ton cuer que tu poises droitement entendre la seignorie ordenée
                    dou Seignor Deus, tu confesseras ce que ie te di en veritez et veras apertement que
                    les mauves ont tans maus et les bons ont toz iors bien.</p>
                    <p xml:id="d001l626" n="">Et por ce bee ie a moustrer la ordenance de la nouble et solemne regiame devins et
                    le regimenz de la divine seignorie.</p>
                    <p xml:id="d001l627" n="">Et a ce voir te cuit ie trover tiex elles, lequieus reporteront ton cuer si en haut
                    que tu verais apertement que les bons ont toz tans bien et les mauveis ont toz tans
                    maus.</p>
                    <p xml:id="d001l628" n="">Car ie voi bien que tu sache» dist Phylosophie «que te ie ai benes et helles qui volent
                    si ad haut que nulle biens le soit que le puet destenir que elle ne volent a haut
                    sus en l'air q'elles moi portent sor toz les nubles et ancore trespas ie soz toz les
                    terrienes choses et sormont ancore la grant masse des eves, qui est vers la partie
                    dou ciel et ancore trespasse la grant aunance dou feu, qui en celle partie est estenduz,
                    et ancore sor mont ie soz toute la lune et trespas ie soz tout le soleil et sor toz
                    les autres planetes et ne define iusque tant que ma speculacions et ma contemplacione
                    pervient iusque al soverain ciel, en le quiel reigne nostre soverains seignor Diex
                    le quiel reigne, et nouble et delectable soz toutes autres riens creéz.</p>
                    <p xml:id="d001l629" n="">Et de cil leu esgart ie et voi apertement que chascune bien si a en soi verité et
                    si a toz tans bien et ioie et puissance et son desir et que chascuns tyrans et mauveis
                    si est florde et engans et si a toz lors maus et tormenz et non a puissance ne son
                    desir».</p>
                    <lb/>
                    <lb/>
                </div2>
                <div2 xml:id="d001c047">
                    <head>
                        <title>[CAP. III]</title>
                        <abbr>Liber IV,III</abbr>
                    </head>
                    <lb/>
                    <p xml:id="d001l630" n=""><emph style="font-style:italic">Coment la dame moustre por raison §{.VII.} que le
                    mauveis ont toz tans maus et nen ont puissance de lor desir et les bons ont toz tens
                    biels et puissance et son desir.</emph><lb/></p>
                    <lb/>
                    <p xml:id="d001l631" n="">«Ce que ie t'ai dit» dist la dame «ce est que les mauveis ont toz tans maus et nen
                    ont puissance ne son desir et les bons ont bien et puissance et lor desir te voi ie
                    moustriere.</p>
                    <p xml:id="d001l632" n="">Car se ie ne le toi provasse por raisons, por aventure, tu ne le mie creroies.</p>
                    <p xml:id="d001l633" n="">Et por ce te cuit ie fere ceste prove por VII raisonables raisons de quìeus est bon
                    veoir ordenement de chascuns por soi.<lb/></p>
                    <lb/>
                    <p xml:id="d001l634" n=""><emph style="font-style:italic">La prime raisons por la quiele la Phylosophie moustre
                    que les bons ont toz tans biens et puissance et lor desir et les mauveis ont maus
                    et nen ont puissance ne lor desir.</emph><lb/></p>
                    <lb/>
                    <p xml:id="d001l635" n="">La prime raisons que moustre que les bons ont tout tans biens et puissance et lor
                    desir et les mauveis ont maus et nen ont piussance ne lor desir - dist la dame - si
                    est tiele.</p>
                    <p xml:id="d001l636" n="">Car tu sai bien que a pervenir cil effeit et au complir d'aucune chose, si veut et
                    le voloir et la puissance del complir et del pervenir a l'effeit de la chose.</p>
                    <p xml:id="d001l637" n="">Et apres ce, sas tu bien, selonc ce que nos avons la prove cha en arieres, que chascun
                    home, et bons et mauveis, si a desiré et desire le bien.</p>
                    <p xml:id="d001l638" n="">Mes la puissance nen ont fois les bons, car les bons seulement si pormanent a cist
                    son desir de bien.</p>
                    <p xml:id="d001l639" n="">Mes la puissance nen ont fors le bons, car por bien ovrer est aperte chose que il
                    parvienent au bien.</p>
                    <p xml:id="d001l640" n="">Mes li mauveis nen aparvienent iames, mentre que il sont mauveis, a cist son desir
                    de bien, car por mal ovrer est manifeste chose que il ne se puet parvenir au bien.</p>
                    <p xml:id="d001l641" n="">Et ensinc apert clerement que les bons, faisant les bien, ont puissance de pervenir
                    a son desir, ce est au bien.</p>
                    <p xml:id="d001l642" n="">Mais les mauveis, faisant les maus, nen ont puissance de pervenir au son desir, ce
                    est au bien, le quiel desirent et bons et mauves, si com dist est.<lb/></p>
                    <lb/>
                    <p xml:id="d001l643" n=""><emph style="font-style:italic">La segonde raison por la quiele la Phylosophye moustre
                    que les bons ont bien et puissance et lor desir et les mauveis ont maus et nen ont
                    puissance ne lor desir.</emph><lb/></p>
                    <lb/>
                    <p xml:id="d001l644" n="">La segonde raisons que prove celle meisme que dite avons, si est tiele: car bien savons
                    quel home que naturelment est despouz a fere auchune chose, si la fait legierement,
                    mais celui qui naturalment nen i est desponuz, ia de legier nene la pourra  iamès
                    faire, si come l'en puet veoir, por esemple, en l'ome le quiel a piez, le quiel si
                    va a son chemin mout bien, por ce que nature si a doné aus piez l'office d'aler.</p>
                    <p xml:id="d001l645" n="">Mais l'ome qui nen a point des piez se il se met a aler aus mainz, iamais de legiers
                    nen porra bien aler a son chemin, por ce que nature non a doné as mains l'office de
                    l'aler.</p>
                    <p xml:id="d001l646" n="">Et ensinc adevient del home bon le quiel vait au bien legierement por bones ovres,
                    por ce que nature si a doné as bones ovres l'office d'aler au bien.</p>
                    <p xml:id="d001l647" n="">Mais, selonc mauveis seulement com mauveis ovres se met a aler au bien, mentre que
                    il sera mauveis et que il sera mauveises ovre, ne porra pervenir ne aler au bien,
                    por ce que nature ne a doné aus mauveises ovres l'office d'aler au bien.</p>
                    <p xml:id="d001l648" n="">Et ensinc apert que les mauves home por les mauveises ovres ne ont naturelment puissance
                    de bien et nen ont lor desir de bien.Ce si ont les bons homes por les bones ovres.<lb/></p>
                    <lb/>
                    <p xml:id="d001l649" n=""><emph style="font-style:italic">La tierce raisons por laqiele la dame moustre que
                    les bons ont biens et puissance et lor desir, car nen ont les mauveis qui ont puissance
                    de noient.</emph><lb/></p>
                    <lb/>
                    <p xml:id="d001l650" n="">La tierce raisons de ce meisme que nos ici provons, si est tiele, car bien te doit
                    membrer, selonc ce que cha en arieres fu prové, que le mal est noient et de nul valiment.</p>
                    <p xml:id="d001l651" n="">Or donc les mauveis, qui ont puissance de fere le mal, ont puissance de noient, si
                    que la ou les bons, qui ont puissance de fere le bien, si trovent puissance de pervenir
                    as grant choses, ce est de pervenir au biens, si avient que les mauveis, qui ont puissance
                    de fere les maus, si ont puissance de fere noient et de nuls valiment.</p>
                    <p xml:id="d001l652" n="">Donc apert que cil qui ont puissance de mal fere, ont puissance de noient et de chose
                    qui est del nul bien et de nul valiment.<lb/></p>
                    <lb/>
                    <p xml:id="d001l653" n=""><emph style="font-style:italic">La quarte raisons por la quiele moustre la dame que
                    les bons ont bien et puissance et lor desir, ce nen ont les mauveis.</emph><lb/></p>
                    <lb/>
                    <p xml:id="d001l654" n="">La quarte raisons que a ce meisme se fait, si est tiele la ou les bons, com dit est,
                    ont puissance de pervenir au bien et sor tot, ont repos et pes en sa conscience.</p>
                    <p xml:id="d001l655" n="">Si voil ie que tu me croies que cels mauveis, les quiex tu veis demourer en haut en
                    grant seignories et dedenz ses granz choses cortes et leqiex se porchacent seulement
                    com armes et com mal et les quex gardent les genz com fiertez et com torz sorcilz
                    et com neis auciez et les quex scemblent menacéer a tout le monde et les quiex seemblent
                    avoir toz lor plaisir, saches por voir que toute lor vie et lor estat est pleins de
                    mar[i]tudens et de mal et d'affliccions et peior assez que tu ne cuides, car il ont
                    dedenz en son cuers dolors et affliccions de mort: car continement les ard la luxure
                    et les conturbe la ire et les destorce l'odie et le consumme l'envie et les debat
                    la superbe et les afame l'avarice et les corode l'ocie et les delinquis la gule et
                    sont toz tans souponuz a le seignorie des vices.</p>
                    <p xml:id="d001l656" n="">Or donc celui qui est sozponus autant mauveise seignorie, coment puet nul dir qu'il
                    soit en sa poesté ne qu'il aie puissance de fere son voloir? Certes il nen a puissance
                    de soi meisme, né la moutitudens de ses mauveis voluntez ne puet il complir des §{.C.}
                    l'une, si que il se trueve sanz bien et sanz puissance et sanz son desir.<lb/></p>
                    <lb/>
                    <p xml:id="d001l657" n=""><emph style="font-style:italic">La quinte raisons por la quiele moustre la Phylosophie
                    que les bons ont bien et puissance et lor desire, ce ne ont les mauveis.</emph><lb/></p>
                    <lb/>
                    <p xml:id="d001l658" n="">La quinte raisons, por la quiele se fait la sordite prove, si est tiel; car nos veons
                    que cil qui corent al paille si i corent a entencions et por desir d'avoir la paile
                    et cil qui l'ont, si n'ont bien et ioie et feste, mais cil qui n'el ont, si n'ont
                    et dolors et affliccions.</p>
                    <p xml:id="d001l659" n="">Et ensinc avient ansi que le mauveis et les bons corrent por la ioie de ses ovres
                    chascuns a entencions et por desir de parvenir a avoir le bien, selonc que ia esté
                    dit, et les bons, les quiex permanent au bien si en ont et bien et ioie.</p>
                    <p xml:id="d001l660" n="">Mais les mauveis, qui au bien ne permanent iamés, si en ont mal et dolors et affliccions,
                    car certe chose est que il fuissent le mal ne s'aprossime[nt], ançois s'aloignent
                    dal bien.</p>
                    <p xml:id="d001l661" n="">Et cil qui ne s'aprosme au bien, convient qui il aie maus.</p>
                    <p xml:id="d001l662" n="">Et ensinc apert que les bons pervien[en]t a lor voloir et nen ont le bien et les mauvés
                    ne parvient a lor voloir et nen ont le bien..<lb/></p>
                    <lb/>
                    <p xml:id="d001l663" n=""><emph style="font-style:italic">La sieste raisons por la quiele moustre la dame que
                    les bons ont bien et puissance et lor desir; ce nen ont les mauveis, ançois sont come
                    noient et pis que bestes.</emph><lb/></p>
                    <lb/>
                    <p xml:id="d001l664" n="">La siexte raisons por la quiele nos moustrons ce que sovent dit est, si est tiele:
                    car selonc ce que nos avons prové, ça en arieres les maus si est noient et de nul
                    valiment et les mauves ne sont autre que maus: donc sont il noient et en tant sont
                    vil chose qe il sont por droite similance disprecez et similez as bestes et as bruts
                    animals.</p>
                    <p xml:id="d001l665" n="">Car cels qui tribute[n]t et deroubent l'autrui por la lor rapacitez, sont asimilez
                    as lous, et cil qui ont sa lengue corrumpue as tençon et a mal dir por la lor lait[r]ament
                    si sont assimilez as chiens et cels qui ont corrumpue la lor ment a frauder et a enganer
                    autrui, por la lor fraudes et mauvès engign, si sont assimilez as voupes et ciel qui
                    ont mauves ouvres de ire por la lor fierté, si sont assimiles as leons et cels qui
                    se laisent rebutier d'au bien por la vaine paoure de cist monde por le lor frevol
                    smarir si sont assimilez as leuvres et as capriols et cel qui sont toz tans pigres
                    au bien fere por la lor piegrece si sont assimilez as asnes, et cels qui son encon
                    stant et qui me ont constance en bien por la lor mutable et variable enconstance si
                    sont assimilez as oiseus, et cils qui sont doné a luxuire tot que senz autre similitudens
                    nos le poons laisier en lor + combutuire +, ne demeins, por la lor laide vie si se
                    poent assimiler bien as porz.</p>
                    <p xml:id="d001l666" n="">Et ensinc chascuns autre home mauveis, selonc qu'il est, ses vices puent estre assimilez
                    as bestes, si que dir se poit droitement que, poisque humanitez est corrompue en les
                    mauveis, que il sont come bestes et come noient.<lb/></p>
                    <lb/>
                    <p xml:id="d001l667" n=""><emph style="font-style:italic">La setiens raisons por la quiele moustre la dame que
                    les bons ont bien puissances et lor voloir. Ce nen ont les mauveis quant en els ont
                    tant defeit que ses vices lor emblent la vie et le cuier plus que ne fait le venins.
                    Et ceste prove fait la dame por §{.I.} esemple de une anciane fable.</emph><lb/></p>
                    <lb/>
                    <p xml:id="d001l668" n="">La setiens raisons que moustre ce que nos avons dit si est tiele: car là ou les bons
                    ont bien pooir de son anme et de son cuer, le mauveis nen ont auchun pooir, ançois
                    lor emblent les vices le cuer et l'anims plus que non fait le venins.</p>
                    <p xml:id="d001l669" n="">En ceste prouve por l'esemple d'une anciens auctoriste fable la quiele est tiele:
                    Il fu iadis un home qui avoit nome Naracie.</p>
                    <p xml:id="d001l670" n="">Ceste Naracie por aler en une soe besogne, se mist com sa maisnie au chemins de la
                    mer.</p>
                    <p xml:id="d001l671" n="">Mes la fortune et la tempeste et le grant vent de la mer le menerent outre son gré,
                    en une isle de une dame qui estoit fée.</p>
                    <p xml:id="d001l672" n="">La quiele fée lor abeuvra de une tiele poisons et de une si venenouse bevande qu'il
                    deventerent trestoz bestes, si que li uns devente leons, li autre porc, li autre leons,
                    et li autre ors, selonc que a lui fu agré.</p>
                    <p xml:id="d001l673" n="">Et ensinc nuls d'els remest qui ne devenist ou une beste ou une autre et ensinc avint
                    que les venins de celle bevande si comuta toz les cors et la figure humaine de Naracie
                    et de sa maisnie.</p>
                    <p xml:id="d001l674" n="">Mes le cuers et les annes d'els nen ont la poisons pooir de comutier, car chascuns
                    d'els ensinc beste come il estoit deventez, si avoit le sens et l'entendiment qu'il
                    avoit davant et conoisent le mal qu'il avoit, si que le venins tout qu'il eüst puissance
                    de comuter le cors non [eüst puissance de comuter] les animes.</p>
                    <p xml:id="d001l675" n="">Mais les vices des mauves homes est manifeste chose que il comutent bien les anmes
                    et les cuers, car aveigne que les vices laissent as mauvés les cors et la figure corporeil.</p>
                    <p xml:id="d001l676" n="">A lor convient + liuvrement + les cuers et les anmes com ce soit que les anmes soient
                    assez plus digne chose que les cors, dont sont les vauveis homes et en peiors condicions,
                    car cels qui ont beuz le venins, car cil qui le venins ont beüz sanz corupcions de
                    la noblece del anme perdent seulement la fragilitez dou cors, mais les mauveis qui
                    ont en soi les vices sanz la corrupcions de la fragilitez dou cors, perdent la noblece
                    del anme, por la quiele chouse apert mout le mal, ce grant fet la miseirs dels mauves
                    de cels qui sont pleins de vices.</p>
                    <lb/>
                    <lb/>
                </div2>
                <div2 xml:id="d001c048">
                    <head>
                        <title>[CAP. IV]</title>
                        <abbr>Liber IV,IV</abbr>
                    </head>
                    <lb/>
                    <p xml:id="d001l677" n=""><emph style="font-style:italic">Coment Boeces respondit a la dame que mout li despleit
                    de la puissance des mauveis ad oevrer les maus et coment la dame li dist que ce estoit
                    por le peiors dans et coment Boeces dit qu'il estoit grant peril de sa puissance dou
                    mal et que la dame est que la mort vient, si tols a lui la puissance et coment le
                    mauves poroit estre liez se il mouroit tost.</emph><lb/></p>
                    <lb/>
                    <p xml:id="d001l678" n="">«Certes» dist Boeces «assez apert por nostre raisonable dir que les mauves sont en
                    peiors condicions que les bons, mais une chose ont il qui mout me despleit ce est
                    la puissance qu'il ont au meinz de oevrer les mals» «A ce te respont» dist la dame
                    «Or saches qe ce est por le peiors d'els, car se li est grant doumage seulement a
                    desirer le maus, donc i est ancor plus doumage assez a pooir le complir».</p>
                    <p xml:id="d001l679" n="">Dist Boeces «Cist est grant peril se il dovient toz tans avoir puissance et bailie
                    de mal».</p>
                    <p xml:id="d001l680" n="">«Certes» dist la dame «ce ne avendra ia mie, ançois nen est caschuns si mauveis que
                    nen perde plus tost que il ne voudroit la puissance dou maufere.</p>
                    <p xml:id="d001l681" n="">Car la mort, qui tost vient, si lui a toult la puissance d'ovrer le maus.</p>
                    <p xml:id="d001l682" n="">Et si te di une autre chose: que se les mauveis homes eüsent droite conoisance de
                    lor estat et de lor vie, il poroient estre mout liez quant plus tost moroient.</p>
                    <p xml:id="d001l683" n="">Et por ce que se le maus ovres i est, come li est, grant doumage, donc est le vivre
                    et le perseverer en le maus ancore plus doumaie d'assez.</p>
                    <p xml:id="d001l684" n="">Ordonc pois tu veoir que la bailie de lor maufere lor failira tost et quant il plus
                    vivent et perseverent en le mals si est le pis d'els.</p>
                    <lb/>
                    <lb/>
                </div2>
                <div2 xml:id="d001c049">
                    <head>
                        <title>[CAP. V]</title>
                        <abbr>Liber IV,V</abbr>
                    </head>
                    <lb/>
                    <p xml:id="d001l685" n=""><emph style="font-style:italic">Coment la dame dist ancor a Boeces que piz avient
                    as mauves en demorer grant tens en ovrer les maus sanz poine que se il fuissent puniz
                    et monstre raison por quoi.</emph><lb/></p>
                    <lb/>
                    <p xml:id="d001l686" n="">«Ancore te di ie une autre chose» dist la dame «que plus est misere la vie des mauves
                    quant il demorent grant tens en oevrier les maus sanz poine, que se il s de ce fuissent
                    puniz.</p>
                    <p xml:id="d001l687" n="">Et mielz vient ce cil qui sont puniz quea cil qui s'en passent sanz poine, por ce
                    que la poine, por sa iustice, si a bien en soi et done et donc fraine les maus, car
                    elle atemoris les autres mauves et ancore medicine elle et amende sovient le cuer
                    qui est mauves de celui qui la sostient.</p>
                    <p xml:id="d001l688" n="">Mais celui qui loing tans demoure en les mauveises oevres si s'avenines plus et plus
                    s'emplis de vices et plus merite poine de son maufere, si que provée chose est (provée
                    chose) est dou mauves que le peiors d'els est, com ia est dit, a demourer en le mal
                    sanz poine, que nen seroit se de ce il fuissent punis.</p>
                    <lb/>
                    <lb/>
                </div2>
                <div2 xml:id="d001c050">
                    <head>
                        <title>[CAP. VI]</title>
                        <abbr>Liber IV,VI</abbr>
                    </head>
                    <lb/>
                    <p xml:id="d001l689" n=""><emph style="font-style:italic">Coment Boeces demande la dame por quoi elle ne disoit
                    des poines les quieus auront les mauves en l'autre siegle et coment la dame respondi
                    a ce.</emph><lb/></p>
                    <lb/>
                    <p xml:id="d001l690" n="">«Ie me mervoil» dist Boeces «de ce que vos ne dites a moi auchune chose de ces poine
                    et de ces tormenz les quieus avront les mauves en l'autre monde, quant il seront trespassez
                    de cist siegle».</p>
                    <p xml:id="d001l691" n="">«Tu sais bien» dist la dame «que il avroient a cil tans poines, les quieles ne se
                    porroient deviser por lengue d'ome et les quieles il sotendront +vienteras+.</p>
                    <p xml:id="d001l692" n="">Mais ie te di que, eciandiex en cist monde ne est iamés l'ome mauvés sanz poine et
                    sanz affliccions et sanz miserie et quant plus emperie en le maus tant demoure en
                    peior estat et ancore ne puet durer la vils et mauves puissance que il a de mal.</p>
                    <lb/>
                    <lb/>
                </div2>
                <div2 xml:id="d001c051">
                    <head>
                        <title>[CAP. VII]</title>
                        <abbr>Liber IV,VII</abbr>
                    </head>
                    <lb/>
                    <p xml:id="d001l693" n=""><emph style="font-style:italic">Coment Boeces dist a la dame que tot ce q'elle disoit
                    estoit voir et rasnable, mais nen demeins si avenoit que les genz ne le cruent et
                    apoine se soufrent il seulement a oirsi rescemble il grant mervoille seulement a dir
                    le, et coment la dame si respondi a ce, moustrant raisons por quoi avenoit que les
                    genz se mervoillent et coment ce qu'elle disoit estoit voire.</emph><lb/></p>
                    <lb/>
                    <p xml:id="d001l694" n="">«La verité s'acorde bien» dist Boeces «a ce que vos dites.</p>
                    <p xml:id="d001l695" n="">Mais nen demeins si avient une chose que les genz mervoillent tant que il ne croient
                    riens.</p>
                    <p xml:id="d001l696" n="">Et apoine poent il soufrir a oïrle conter por la mervoille qu'il en ont».</p>
                    <p xml:id="d001l697" n="">«Certes» dist la dame «ce puet bien estre.</p>
                    <p xml:id="d001l698" n="">Mais tieles genz si sont come est le laid oisiel le quiel a la nuit por son por et
                    le quiel oevre ses oilz seulement vers la oscurité de la nuit.</p>
                    <p xml:id="d001l699" n="">Et ensinc est de tiele genz, qui en oevrent seulement ses oilz vers les oscuritez
                    des error, mais non vers la lux de la verité et qui ont por griexs chose a cuider
                    et a fere le bien et por soef chose a fere et a cuider le maus et qui ont por vils
                    chose le bien et por grant chose le maus et qui apellent le bien mal et le mal bien.</p>
                    <p xml:id="d001l700" n="">Certes a tiele genz ne relue la lus de la verité, ançois sont come l'ome acegez le
                    quiel a com soi les oilz et por tot ce ne veoit il riens.</p>
                    <p xml:id="d001l701" n="">Mais lor cegitez nen puet muer qe il nen soit verité que plus misere en soit la vie
                    des mauvés et de cil qi offendent as autres, que n'en est la vie de cil qui ont sostenue
                    l'ofension.</p>
                    <p xml:id="d001l702" n="">Car celui qui offent, merite et atent poine.</p>
                    <p xml:id="d001l703" n="">Ce ne fait l'offenduz, et ancore te di ie une autre chose.</p>
                    <p xml:id="d001l704" n="">Que le iuges qui defent que le maus ne ne soit puniz ou qui ne le punisse, si vait
                    contre le droit et soz tout fait le pis del malfactor meisme quant il lui embrie la
                    poine, laqiele lui medecine et laqiele vient tenue medecine daus sainz et tant que,
                    se les mauves conoissent bien, il meisme vendroient spontaniement entres mains as
                    iuges por que il prendissent veniance d'els.</p>
                    <p xml:id="d001l705" n="">Et si te di que, se ie sui rectors ou iuges ou home qui donc aie poesté, ie faiz plus
                    misericorde al home mauvés, se le punis et atemoris et amende et medicine de ses vices
                    que se il le lais sanz poins et en son error, en le quiel demorant loing tans, il
                    devient peiors et merite plus poine et quiert en maior confusions et en maior abominacions
                    et desesperance".</p>
                    <lb/>
                    <lb/>
                </div2>
                <div2 xml:id="d001c052">
                    <head>
                        <title>[CAP. VIII]</title>
                        <abbr>Liber IV,VIII</abbr>
                    </head>
                    <lb/>
                    <p xml:id="d001l706" n=""><emph style="font-style:italic">Coment B[oeces] muet ici et de ci en avant a la phylosophye
                    un mout  fort dubie, de le quiel dubie si naisceront pois aprés quatre fortisme questions:
                    ce est que Boeces dist que il estoit contanz que les mauvés homes estoient en peiors
                    estat que ne estoient les bons en ce que il guastoient ses armes et ec ce qu'il demoroient
                    en temors et en amaritudens de conscience et en ce qu'il ne poroient pervenir a la
                    verais bien, ançois meritoient et atendroient poine de son mausfere. Mais nen demeins
                    se merveiloit Bo[eces] de ce que le Seignor Deux soufroitque le mauvés eüssent de
                    la venture nè dou bien ne del honors temporels. Car ou desecrivie bien ou autre qu'il
                    soit cist bien mondains, por les mauves n'ont grant partie et souvent n'ont assez
                    plus que les bons. Et a lui sembloit que les bons a ce que il fesoient le bien deüssent
                    a avoir toz les biens ou mondaine ou defective ou autre qu'il füssent et a ce les
                    mauvés.</emph><lb/></p>
                    <lb/>
                    <p xml:id="d001l707" n="">«En ceste partie» respondi Boeces a la dame et dist: «ma ame douce, ie doi bien veoir
                    et bien le doit veoir chascune qui cist nostre raisonable raisons, que les mauvés
                    homes sont plus miseres et en peior estat que les bons, quant il, por lor mal avres
                    se gastent l'arme et demorent en temors et en amaritudens de coscience et ne poent
                    pervenir al verais blen, ançois meritent et atendent poine.</p>
                    <p xml:id="d001l708" n="">Mais nen demeins si voi ie que tost que les biens de la venture dou de cist monde
                    soient flagels et defetif, si ont auchune utilitez en soi defective ou autre qu'elle
                    soit, car aumeins il sont utels a la necessitez corporal et a la naturale substentacione
                    et dont vient auchune foiz et en auchune moment auchune consolacions a cil qui les
                    possent.</p>
                    <p xml:id="d001l709" n="">Et ancore sont poi saies qui ne voussissent avant avoir richeces et honors que povertez
                    né desonors, au meins por ce que son savooir fust mielz creuz.</p>
                    <p xml:id="d001l710" n="">Car bien savons que les genz si vent et croient mielz le savoir de celui qui est en
                    habundance de richeces et de honors que de Celui qui est en povertez et en desonors.</p>
                    <p xml:id="d001l711" n="">Et s'il avient que ie soie saie et bons et ie soie en tiel estat et en tiele prosperitez
                    que mon savoir vient creuz, si que por ce riege moi et consoil l'autre genz, a moi
                    seemble que ce devroit estre biens et que bon esemple de bien porois doner as autres
                    plus que se mon savoir fust avilez et non creuz por ma povertez et por la science
                    de ma basse vie.</p>
                    <p xml:id="d001l712" n="">Et de l'autre part me seemble que le les mauvés fussent en povertez et en desonor
                    si que  lor mal consoil ne fust creuz ne seguiz, que ce devroit estre bien et que
                    mout mals remandroit que se fait.</p>
                    <p xml:id="d001l713" n="">Et ancore seroit ce bien que ensinc alast, ancore por aure raison: car les bons, en
                    ce que il oeuvrent les bien, devroient avoir tout le bien ou mondains ou defective
                    nè autre qu'il soit.</p>
                    <p xml:id="d001l714" n="">Et les mauvés en ce qe il oevrent les maus devroient avoir seulement maus et non bien
                    ne mondains ne defective ne autre qe il soit.</p>
                    <p xml:id="d001l715" n="">Et ensint me scemble que la chose devroit aler, mais elle vait tot autrement en cist
                    perverse monde en leqiel vait toutes choses reversés.</p>
                    <p xml:id="d001l716" n="">Car les bons ont le plus foiz povertez a aversitez et desonor et les maus de la venture
                    et les mauvés ont la plus partie seignorie et richeces et prosperitez et honors et
                    les biens dela venture.</p>
                    <p xml:id="d001l717" n="">Et por ce sui ie en grant oscuritez et me mervoil mout coment ce, pois que le monde
                    ne se riege a venture, ançois le riege le Seignor Dex.</p>
                    <p xml:id="d001l718" n="">Coment donc avint qu'il soufre ce que aviegnee en son regimenz? Certes granz merveille
                    me scemble et grant oscuritez n'a[i] en mon cuer».</p>
                    <p xml:id="d001l719" n="">«Certes» dist la Phylosophye «ce n'est grant mervoille se la gent humaine creent sovient
                    de ce que lor seemble mervoile, dont il ne sevient la raisons por quoi il avient.</p>
                    <p xml:id="d001l720" n="">Mes chaschune discreiz home, tot que il auchuune foiz ne m'entende ne sache ne voie
                    la raisons por quoi maintes choses avinent a cist monde autrement qu'il ne cuidast,
                    ne demeins si doit panser il que le monde se riege por tiele et por si bon Seignor
                    le quiel riege chascune chose a droit et selonc raisons et verité.</p>
                    <p xml:id="d001l721" n="">Car se il autrement pensast, legierement porroit errer et erronéement porroit merveiller
                    soi de ce dont il ne seüst la raisons por quoi il avenist.</p>
                    <p xml:id="d001l722" n="">Car si com dit est, il avient legierement que l'on se mervoile de ce que avient merveiloisement
                    quant l'en ne sa la raisons por quoi il avient, si come se puet monstrer por tiele
                    esemple: nos veons que le s comuns des genz se merveilent por quoi Bo[otes] ce est
                    l'estoille la quiele seüt guier le char, ne descent de soz la mer et ne gire si com
                    font les autres estoilles, ançois demore toz tans en une meisme contrée dou ciel.</p>
                    <p xml:id="d001l723" n="">Certes de ceste et des autres merveilles des planetes et des secreites choses se merveillent
                    les comuns des genz, por ce qu'il ne sevient la raisons por quoi ce avient.</p>
                    <p xml:id="d001l724" n="">Mais il ne se merveillent mie ne ne dubitent por quoi puisse avenir que le grant calor
                    dou soleil desfait la glace, por ce que il sevient et veient apertement la raisons
                    por quoi ce avient.</p>
                    <p xml:id="d001l725" n="">Car il esprovent toz iors et les voient as eulz del cors que la grant calors dou feus
                    a poir de linquir les eves aielés, qui sont raunés et amasez et congellés por la grant
                    froidure.</p>
                    <p xml:id="d001l726" n="">Et por ce que il voient apertement la raisons por quoi ce avient, ne se merveilent
                    il de riens.</p>
                    <p xml:id="d001l727" n="">Mais des plannets et des autres choses privées, des quieus il ne sevient la raison,
                    se merveilent il sovient».</p>
                    <p xml:id="d001l728" n="">«Ce que vos dites» dist Boeces «ma dame est verité car merveille&lt;r&gt; se doit
                    d'une estrange et nove chose cil qui la raison ne sevent.</p>
                    <p xml:id="d001l729" n="">Et por ce vos pri ge, come ma dame et come celle que de mon dubie saviez, la droite
                    declarasons, que il ne vos annuit et qe il vos place declarer mon cuer dou dubie qe
                    dit vos ai leqiel tient mon cuer anublez de oscuritez et d'error».</p>
                    <lb/>
                    <lb/>
                </div2>
                <div2 xml:id="d001c053">
                    <head>
                        <title>[CAP. IX]</title>
                        <abbr>Liber IV,IX</abbr>
                    </head>
                    <lb/>
                    <p xml:id="d001l730" n=""><emph style="font-style:italic">Coment la dame, voiant desclarer a Bo[eces] le dubie,
                    leqiel il a proponuz, si lui conte primierement coment cil dubie est mout fort et
                    de grant difficultez de desclairer et da entendre. Por ce que dou prediz dubie si
                    naiscent principalment quatre fortisme questions. Et lui conte la dame ici quieu questions
                    ce sont.</emph><lb/></p>
                    <lb/>
                    <p xml:id="d001l731" n="">De ce que Bo[eces] requist ici, la dame q'elle li esclairast de son dubie, com dit
                    vos ai.</p>
                    <p xml:id="d001l732" n="">Si comença la dame a sourire et apres ce, si comença a dir tiex paroules.</p>
                    <p xml:id="d001l733" n="">«Certes» dist elle «a Boeces tu ne demandes mie legiere chose, ançois demandes bien
                    chose la quiele est mout ponderouse et ploine de grant difficultez.</p>
                    <p xml:id="d001l734" n="">Car les questione qui naiscent de ton dubie ne avroient legierement iames fins, mais
                    principalment si en naiscent quatre fortisme questions, les quieus sont mie acostumées
                    d'estre legiere a defenir et les quieus questions, poisque en ceste tresche mais meis,
                    a toi me convient raconter.</p>
                    <p xml:id="d001l735" n="">Or saches que la prime si est de la divine Providence, a la quiele avant les siegles
                    sont manifestes toutes les choses sanz ce que auchuns lui soit escondite.</p>
                    <p xml:id="d001l736" n="">La segonde est del Fade et de la proprietez et de la variance: et coment en fade et
                    en venture est variament et comutance.</p>
                    <p xml:id="d001l737" n="">La tierce est de la Libere Arbitre et coment nos avons libertez de fere le maus et
                    le biens, selonc nostre spontaine voluntez.</p>
                    <p xml:id="d001l738" n="">La quarte si est de la predestinacions divine et coment le seigner Diex ne vos predestine,
                    ce que nos ne aions bien liber arbitre.</p>
                    <p xml:id="d001l739" n="">Les quatre fortis me questions concordent principalment en ton dubie.</p>
                    <p xml:id="d001l740" n="">Et por ce voil ie bien que tu saches que il ne est legiere a defenir.</p>
                    <p xml:id="d001l741" n="">Mais por le grant amor qe ge ai en toi m'efforcerai ge de desclarerle por la plus
                    plaine voie qe le porrai, selonc le pondre de sa difficultez.</p>
                    <lb/>
                    <lb/>
                </div2>
                <div2 xml:id="d001c054">
                    <head>
                        <title>[CAP. X]</title>
                        <abbr>Liber IV,X</abbr>
                    </head>
                    <lb/>
                    <p xml:id="d001l742" n=""><emph style="font-style:italic">Coment la dame desclaire ici a Bo[eces] la prime fortisme
                    questions la quiele nait des on dubie, et la quiele prime question si est ce: la Divine
                    Providence; et ancore coment elle lui desclaire au fint la segonde fortisme questions
                    la quiele nait ainsi d'ou dubie prediz et la quiele segonde question si est dou fade
                    et de la Venture.</emph><lb/></p>
                    <lb/>
                    <p xml:id="d001l743" n="">En ce partie comence la dame por demeins que un novel comencement et comença et dist
                    tiex paroules: «Il est verité» dist la dame «et por ce convient que tu le saches,
                    que chascune et le naisciment et le oevrement et le mouvement de chascune chose si
                    a de la Providence ordre et forme el naisciment et comencement.</p>
                    <p xml:id="d001l744" n="">Car il veut considerer la prime entencions dou Seignor, la quiele il oït soz toutes
                    choses avant le siegle et avant qu'elles füssent crehées.</p>
                    <p xml:id="d001l745" n="">Celle si est et vient appellé la Providence divine et en celle Providence si est la
                    verité que Dex senti et connuit droitement de ce qe estoit a avenir iusqe a le diffiniment
                    de toz les siegles.</p>
                    <p xml:id="d001l746" n="">Mais qui veut esgarder la operacions et le proseguimenz del oevre la quiele il fait
                    fere les planetes et as aultres similes choses, cil ci est et vient appelez le Fade
                    et son variement.</p>
                    <p xml:id="d001l747" n="">Car vos devez savoir que il est defference grant d'entre la Providence divin et le
                    Fade, selonc que se puet demonstrer por tiel esemple.</p>
                    <p xml:id="d001l748" n="">Vos savez bien que quant un maestre veut savoir comencier auchune oevre que il fait,
                    tot avant son pensement sor la oevre, la quiele il veut fere, et porvoit en son cuer
                    tote l'oevre, avant qu'il l'a comencé a fere.</p>
                    <p xml:id="d001l749" n="">Et apres ce, quant il l'a bien porveue en son cuer, il coman de et dispoine la operacione
                    de l'oevre et le comande et le fait por seguir a les disciples.</p>
                    <p xml:id="d001l750" n="">Et ensinc fist la Nostre Seignor Dieus, leqiel avant les siegles et avant que les
                    choses füssent creés proveist tuot avant et conuist en le proveance ce que a devenir
                    devroit.</p>
                    <p xml:id="d001l751" n="">Et apres ce comanda ad effet la operacions des choses et por operacion angelicas -
                    ou por mouvement des planetas et des costellacions, lesquieus il crea por ce fere
                    ou por esperit ou por autres similes ordenacions.</p>
                    <p xml:id="d001l752" n="">Et por ce est la verité que le mondes et tuotes terrienes choses si ont son componiment
                    et son disponiment et son espriviment et abeliment et en moement de la nature des
                    planetas et de la constellacions dou ciel ou en les autres creatures terrienes.</p>
                    <p xml:id="d001l753" n="">Mais eciandeus l'ome si n'a auchune comprimence et auchun empreviment de fere et les
                    maus et les biens.</p>
                    <p xml:id="d001l754" n="">Mais selonc que ça avant aparra, les planetes ne les spirit ne a por ce puissance
                    de toulir al home l'aubitre, le quiel il a de fere le bien et le mal a son voloir.</p>
                    <p xml:id="d001l755" n="">Car tout ce soit que li espirit ou les planetes puisse argumentier l'ome a fere le
                    bien et le maus et tout que il puissent abellir et iustifier l'ome dou bien et dou
                    mal, nen demeins si se puet l'ome soufrir se il veut da l'oevre de celle chose, de
                    la quiele il vient semoniz et iustifiéz, si que nos ne avons auchune necessaire et
                    constingimenz dax espiriz ne dax planenas ne dax autres choses de fere le maus ne
                    le bien, tout que nos avions auchune instigament et abelliment et sermoniment et argu[me]ntament,
                    com dit est.</p>
                    <p xml:id="d001l756" n="">Mais quant est l'abundance des honors et des richeces et de povertez et de desenors
                    et des autres biens et maus mondains et terriens, si nos donent bien les planetes
                    desponiment, mais de ce conterons nos plus plenierement ça avant.</p>
                    <p xml:id="d001l757" n="">Et por ce nen parsivons nos ici ceste matire.</p>
                    <p xml:id="d001l758" n="">Mais sanz auchuns falliment il est la verité, selonc que dit est, que le seignor Dex
                    previt avant le siegle tot ce que avenir estoit en cascuns mo ment de tans.</p>
                    <p xml:id="d001l759" n="">Et apres ce, si despont et comanda le proseguiment de oevre por operacione angelice
                    et por impresions des planetes et des autres desponimenz.</p>
                    <p xml:id="d001l760" n="">Et si voil ie que tu saches que ces choses, les quieux sont longées plus prosimaines
                    et plus prés de la pormainte divine et de la divinitez, si come sont les angles et
                    les ordres dou ciel, si sont en plus fermece et en plus ferme contenence et en p1us
                    soef et ferme deportament.</p>
                    <p xml:id="d001l761" n="">Mais ces choses les quieus en sont delongé quant plus en sont delongés, si com en
                    sont les planetas et ancore plus les terrienes choses de cist monde, tant sont en
                    maior comoviment et en plus variable deportament.</p>
                    <p xml:id="d001l762" n="">Et avient ici a la similitudens de la route la quiele gire et torne.</p>
                    <p xml:id="d001l763" n="">Car il veoir poons que le cercle extrieme, lequiel est plus lontain de la dimi leus
                    et da le dimiz point de la route, si se volve et gire plus fort et fait maior comoviment
                    de toz les autres et plus variable deportement.</p>
                    <p xml:id="d001l764" n="">Mais cil ciercle, qui est por dedenz et plus prés de toz les autres a le fermement
                    et a le point qui est en mi leu de la route, si ne est d'assez en si grant comovement
                    ne en si variable deportement, ançois est por demeins come en instabilitez.</p>
                    <p xml:id="d001l765" n="">Et ensinc selonc que plusors fois a esté dit, si provit le Providence divine tout
                    avant cel qui devoit avenir.</p>
                    <p xml:id="d001l766" n="">Et apres ce, si desponi le moviment del oevre defors en les operacions des p1anetes
                    et des espiriz et des autres similes creatures.</p>
                    <p xml:id="d001l767" n="">Et ces moviment, le quiel son quant as autres oevres, por defors les planetes et les
                    autres creatures, simils, si est et si vient appellez auchune foiz Aventure.</p>
                    <p xml:id="d001l768" n="">Mais plus proprement est et vient appellez Fade.</p>
                    <p xml:id="d001l769" n="">Et ensinc appelle la scripture, car tu dois savoir, selonc que ça avant en si conterons,
                    que Venture propement si est une sorveniment leqiel nos sorvenit d'auchune chose la
                    quiele nos parcuront en celle hore, ançois quant nos parcurons une chose, si nos en
                    avient une autre.</p>
                    <p xml:id="d001l770" n="">Mais fade si est proprement une sorveniment le quiel nos sorvient d'auchune chouse,
                    laqiele nos parcurons, en celle hore et selonc que ça davant porras veoir por esemple.</p>
                    <p xml:id="d001l771" n="">Mais tout qu'il soient dos diverses nommes, Fade et Venture, nos demeins si usons
                    et ponons nos sovent li uns por l'autre.</p>
                    <p xml:id="d001l772" n="">Et por ce avient que cel que les genz appellant sovient Aventure si est appellez ici
                    Fade.</p>
                    <p xml:id="d001l773" n="">Cist Fade si muet le soleil et la lune et les planetas et toutes les estoiles et tampre
                    il en son ordre et en son cure et en sa mesure et nos renovelle les fruiz et toutes
                    choses terrenes chascune por l'ordre et por le cure de sa nature et temporelment.</p>
                    <p xml:id="d001l774" n="">Et quant est as terrienes et transitoires choses si done al home et ioie et plors
                    et richeces et povertez, honors et desonors, properitez et aversitez et toute autre
                    biens et maus terrienes et transitoires.</p>
                    <p xml:id="d001l775" n="">Mais ie voil bien que tu saches que Fade nen a autre bailie de doner ces choses transitoires,
                    por celle que lui a doné le Seignor Dieus, le quiel done a chascuns home droitement
                    et raisnablement cel qui convient.</p>
                    <p xml:id="d001l776" n="">Et si ont tort les genz que dient que tiel a ioie et prosperitez, qui devoit avoir
                    plors et tiel ot plors, qui devroit avoir prosperitez et ioie.</p>
                    <p xml:id="d001l777" n="">Certes cil qui ce dient, ne sevient quiel medecine soit besoigne a la enfermitez de
                    chascun home, mais le Seignor Dieux, qui la soit, si done a chascun raisnablement
                    ce que convient a sa contrarietez, selonc que ancore ça avant aparra.</p>
                    <lb/>
                    <lb/>
                </div2>
                <div2 xml:id="d001c055">
                    <head>
                        <title>[CAP. XI]</title>
                        <abbr>Liber IV,XI</abbr>
                    </head>
                    <lb/>
                    <p xml:id="d001l778" n=""><emph style="font-style:italic">Coment la dame moustre ici que le Seigner Deus, quant
                    est en temporels et transitoires choses et la richece et la richece et la povertez
                    et l'onors et desonors et la ioie et le plors et l'aversitez et la prosperitez et
                    toz autres biene et maus temporels et transitoires, le quiex il done, conciet et promet
                    a chascune home ou bons ou mauves au iuste ou pecheors qu'il soit, si done il et conciet
                    et promet a chascun raisnablement et selonc iuste et droite raison et ocheison, le
                    dubie en le quiel dubite Boeces, quant il dubita et se merveilla por quoi les mauves
                    avoient del bien temporal et por quoi les bons avoient del temporal maus.</emph><lb/></p>
                    <lb/>
                    <p xml:id="d001l779" n="">Prosequant la dame ce que loor en comence, elle le desclaire ancore ici mielz et plus
                    apertement et dist: «Or sache chascun home ce que le Seignor Diexs guie le Fade a
                    sa volonté, donant a chascun home ce que mielz convient a chascuns.</p>
                    <p xml:id="d001l780" n="">Et por ce se devroit chascun apaier et clarmer por paié, quant as temporeils choses
                    et de son estat et del autruí porchacant de sa art, en bien a son pooir et p[r]enant
                    en pes cel poi et cel assez dou bien temporal que il ordeneement puet et soufrant
                    a ou plus en pes que il puet les aversitez sorvenimens.</p>
                    <p xml:id="d001l781" n="">Mais cil qui de ce que Diex promet, quant as choses temporels murmurent, ont tort,
                    car cuide il savoir raisnablement coment les choses de cist monde doient droitement
                    aler.</p>
                    <p xml:id="d001l782" n="">Certes il nel soient, ançois font failement quant il vuoilent iugier ce que Dex fait
                    ou promet.</p>
                    <p xml:id="d001l783" n="">Car se Dex est cil qui seit droitement cel que se convient a doner et prometre, quant
                    as temporels choses, a chascuns et qui conois droitement qui est pecheors et qi est
                    iuste et qui est bons et qui est mauves et cil qui quant as chouses temporals convient
                    a cascune et cil qui est por le miels et por le mien maus de doner le ou da prometre,
                    car ponons que uns home est leqiel est iust et bons et ne demeins lui sorvienent continuement
                    ou mout sovent maint aversitez temporels, devons nos por ce merveiler? Certes non,
                    car Dex qui ce contient et promet, ce seit bien la ocheisons por quoi cil qui a lui
                    avient mielz, est de la saluz de cil iuste home et puet estre qu'elle est sa droite
                    vie de maintenerle en sa bontez, car il est por aventure de tiele compleisons ou de
                    tiele maniere, home qui, se il eüst prosperitez que il forvoieroit plus legierement
                    dau bien et si s'avvieroit olus legierement a maufere.</p>
                    <p xml:id="d001l784" n="">Et por ce laisons donc mener l'afele au nostre Seignor Deux a son plaisir, le quiel
                    est verais mire et quiel conois droitement ce que mielz convient a cestui por mantenirle
                    en bon estat et por mantenir en lui santez de son anemi.</p>
                    <p xml:id="d001l785" n="">Car, selonc que adevient sovient que a un home, quant il a le cors et a mantenir la
                    sanité dou cors, se convient auchune foiz viande et concluit que soit douz et qu'un
                    autre concluit que soit agre.</p>
                    <p xml:id="d001l786" n="">Et ensinc adevint quant a la ment, que aucune foiz, por mantenir la santez et la bontez
                    del anemi, se convient a un home ioie et prosperitez temporels et a un atre plors
                    et aversitez temporels.</p>
                    <p xml:id="d001l787" n="">Et por ce le Seignor Dex, le quiel seit la complesione et la nature et la maniere
                    de chascuns, si done ou promet a chaschuns temporelment ce que est droitement ou por
                    le meine ou por le miens maus.</p>
                    <p xml:id="d001l788" n="">Mais ponons ancore que aucune soit iust et bons le quiel si a richeces et prosperitez
                    temporels.</p>
                    <p xml:id="d001l789" n="">Certes, se il fust en povertez et en aversitez temporels por aventure comenceroit
                    il et s'anvieroit de mal fere ocheisons de la povertez et de la aversitez temporels.</p>
                    <p xml:id="d001l790" n="">Et por ce done Dieus lui abundance de biens temporals por maintenir le mielz en sa
                    bontez.</p>
                    <p xml:id="d001l791" n="">Et auchune foiz avient que auchune home, le quiel est iust et bons et demoure toz
                    tans sains de son cors, por ce que le Seigner sa et a por le miels que aufint soit.</p>
                    <p xml:id="d001l792" n="">Et ancore tiel home est le quiel est bons et iust et si est en dignitez et tient les
                    autres genz por ce que por lui soit refrenée droitement la follie et guiée la iustice.</p>
                    <p xml:id="d001l793" n="">Et ancore avient que aucuns est bons le quiel a et biens et maus temporelment, por
                    demeins que en une meisme tans, por ce que cel lui est plus profitable a sa bontez.</p>
                    <p xml:id="d001l794" n="">Et aucuns est lequiel est iust et si a dolor et enfermitez por ce que, se il demorast
                    sains, il s'envieroit plus legierement au maus.</p>
                    <p xml:id="d001l795" n="">Et ensinc ne desvoie de raisons et de rasonable ochaisons tot ce que Deus conceit
                    et done as bons de prosperitez ou d'aversitez temporels.</p>
                    <p xml:id="d001l796" n="">Et ensinc avient de l'autre part de mauvés.</p>
                    <p xml:id="d001l797" n="">Car i ponons que aucuns soit mauvés, lequiel ait dolors et povertez et aversitez temporels,
                    certes nos poons dire que il a ce que convient a tiel home et por aventure il est
                    totes voies, ou por le mielz ou por le mieus maus, car maint mauveis sint qui sont
                    ia remendez de ses vices por aversitez temporels, qui sorvenue lor sont, et ancore
                    de ce temorissent et s'espaventent plus soivent les autres mauveis et ancore avient
                    sovient qe aucuns mauvés est en aversitez et en bassece de vie.</p>
                    <p xml:id="d001l798" n="">Lequiel, se il eüst puissance, seroit piz assez plus que il ne fait.</p>
                    <p xml:id="d001l799" n="">Mais ponons que aucuns ma[u]vés soit le quiel soit riches et a bontez en prosperitéz
                    temporels, certes por aventure que il est de tiel maniere, que se il füst paubres
                    et mesasiez que il por celle ochaison seroit ancore assez piz.</p>
                    <p xml:id="d001l800" n="">Car, por aventure, por doutance que il a de perdre ses richeces ou por cont[enas]ons
                    ou por guerre ou por autre guise, il por ce s'esgarde de maint maus, les quies il
                    autrement seroit se il füst paubres et ne doutast de perdre ses richeces.</p>
                    <p xml:id="d001l801" n="">Et ancore aucuns est le quiel est mauvés et est en dignitez et en regimenz et en seignorie
                    et riege et guie l'autre genz por ochaisons de tormentier, et les bons por le merite
                    acroistre et les mauvés por la mauvestrie puniz.</p>
                    <p xml:id="d001l802" n="">Et por ce te di ie et la verité est que le Seigner Dex et as bons et as mauves done
                    et promet toz tains quant as temporels sozvencions cel que est ou por le mielz ou
                    por le mieus maus.</p>
                    <p xml:id="d001l803" n="">Et ensinc avient que cascuns, selonc le droit et raisonable voloir et desponiment
                    dou nostre seignor Dieus, le quiel compone cascune cose, droitement et raisnablement
                    et le quiel done et refrene le maus com grant subtiletez.</p>
                    <p xml:id="d001l804" n="">Et por ce cascuns home le quiel veut conoistre coment le seignor Diex guie les choses
                    por ordres raisnablement en bons esgart vers le soleil, le quiel demore selonc le
                    demeins establement ou grant concorde et en grant pes com les estoiles et le quiel
                    ne tout sa raison a la lune, ançois la sait il sovient vigoreuse et ancore l'une estoille
                    ne se tout dal autre, ançois demorent en merveilouse concorde, et ancor l'enveir ne
                    se blasme de la esté, ançois vont l'une aprés l'autre en mirable atemprance.</p>
                    <p xml:id="d001l805" n="">Et ensinc avient que cascune chose, selonc la ordenacions divine, si vait ordeneement
                    et en concordable ordre.</p>
                    <p xml:id="d001l806" n="">Donc breement te pois dir que la bontez divine si est tant abondable et cupiose de
                    bien et de pes et de concorde, que elle por droit cors et por raisnable ordre guie
                    toutes choses et toz tens guiera  l'ordre des choses raisnablement, por maintenirles
                    en concordable pes et amor et done ansi et promet al home et la prospre et la averse
                    venture raisnablement, selonc que dit est, et por punir et por meilorer et por faire
                    meins maus l'arme de l'home, si que cascune aventure prospre ou averse que elle soit,
                    se trove ou por meilor ou por la meins maus.</p>
                    <lb/>
                    <lb/>
                </div2>
                <div2 xml:id="d001c056">
                    <head>
                        <title>[CAP. XII]</title>
                        <abbr>Liber IV,XII</abbr>
                    </head>
                    <lb/>
                    <p xml:id="d001l807" n=""><emph style="font-style:italic">Coment Boeces dist ici a la dame que a lui sembloit
                    grant mervoille a croire et a dire que cascune chouse temporele et cascune venture,
                    la quiele sorvenoit al home, füst ou por le meilor ou por le meins maus, por ce, por
                    qu'il estoit voir que les genz dient comunelment que mauves aventure sorvenoit sovient
                    as homes et coment la dame respondi ici.</emph><lb/></p>
                    <lb/>
                    <p xml:id="d001l808" n="">«Ie vos pri» dist Boeces «ma dame qu'il nen vos amnuit se ie vos questione moutes
                    foiz, car ie me voudroie desclairer de cascun dubie, le quiel peüst metre en error.</p>
                    <p xml:id="d001l809" n="">Et ie vos di bien qu'il ne me seemble mie petite merveille celle que vos dites, quant
                    vos provez que cascune aventure la quiele sovient al home, si est ou por le meilor
                    ou por le meins maus.</p>
                    <p xml:id="d001l810" n="">Et en ce me scemble que vos ditez autant come a dir que cascune aventure est bone.</p>
                    <p xml:id="d001l811" n="">Certes mout seemble grant mervoille a oïr la ou tot les comun des genz dient comunalment
                    que sovent sorvient as homes mauvés aventure.</p>
                    <p xml:id="d001l812" n="">«La verité» dist la dame «com ie te l'ai dit et ancore le te redi, que cascune aventure
                    ou prospere ou averse, que queille soit, si est bone ou por le meilors ou por le mieus
                    maus, car ou elle nos punis del maus ou elle nos confirme en bien ou elle non amaistre
                    ou bien ou elle eschive plus maus, com dit est.</p>
                    <p xml:id="d001l813" n="">Et donc que dient comunelment les genz ne cure ie mie et ne demeins la verité et cascune
                    saie s'acordent a ce que cascune aventure ou averse ou prospere, que que elle soit,
                    si est ou por le meilors ou por les meins maus.</p>
                    <p xml:id="d001l814" n="">Mais les genz errent + enee + sovient, car moi maintes [foiz] avient qu'il cuident
                    et a lor seemble que auchune chose soit mauvese et de grant doumage, la quiele torne
                    mout a doumage et seemble apartenir en la fins bone et de grant profit, si que la
                    ou il cuident qu'elle füst avenue por lor maus et por lor doumage, a la porfins si
                    la trouvent il estre sorvenue por lor bien et por lor profit.</p>
                    <p xml:id="d001l815" n="">Et ensinc avient au fint de maintes choses les quieus il cuident que a lor soient
                    avenues por lor biene et por lor profit, le quieus en la porfins elle trouvent estre
                    avenue por le maus et por le doumage, selonc que se puet monstrer et de la sorveint
                    et de l'autre por esample de dos ystoire ou fables autoriste et ancienes.</p>
                    <p xml:id="d001l816" n="">La prime istoire dist que Atrides si ala con grandisme ost a conquiere et subiunger
                    un grant roiaume et si demoura X ans et en les quiex il ot la victoire de ce por quoi
                    il alla.</p>
                    <p xml:id="d001l817" n="">Dont la nouvelle alla en son pais et por toutes autres contrées, que bien estoit Atrides
                    graciox et aventurox et que grant bone a venture lui estoit sorvenue, quant il avoit
                    conquis un si grant roiaume et gaagné tantes genz, come il avoit en cil roiaume.</p>
                    <p xml:id="d001l818" n="">Et ensinc come en ceste gloire s'en tornoit Atrides en son pais, et quant il fu en
                    la mer, la mer se turba si tres fortment que une seule fille, la quiele il avoit sanz
                    aucune autre filz, li convient voer as Dex de la mer et ocierle et sacrifierle a Dex
                    por escamper dou grant peril ou il estoit.</p>
                    <p xml:id="d001l819" n="">Et ensinc torna en grant pes en son pais, la ou toz les genz les atendoient com grant
                    triumphe et cuidoient et disoien qu'il avoit ehue molt prospere venture en cil viaie.</p>
                    <p xml:id="d001l820" n="">Mais quant il chercherent bien la raison, il nen cuiderent riens, ançois disoient
                    et cuidoient et apertement virent tout le contraire, car il troverent, que il avoit
                    perdue une fille, qe il avoit seule et sortout por un home que il avoit conquis, il
                    n'avoit perduz dos a les grant batailles qu'il avoit faites.</p>
                    <p xml:id="d001l821" n="">Et ancore troverent il que, un seul frere qu'il avoit, i estoit mort si que por force
                    convendrent a le prorfins dir que trop contraire et averse venture avoit il euhé en
                    cil viaie.</p>
                    <p xml:id="d001l822" n="">Et ensinc as venu l'example coment l'en ne s'en doit ensoperbir de celle aventure
                    la quiele semble et vient cuidée de la gent prospere, quant a la porfins elle se trueve
                    sovint et convient estre tenue averse et contraire.</p>
                    <p xml:id="d001l823" n="">L'esemple qui moustre coment la venture, la quiele seemble et se cuidee averse por
                    les genz et a la porfins se trueve prosper si est tiele: Hercules, dist la ystoire,
                    qui ala por maint perilos leus en les quiex il soufri de grant travail et de grant
                    poines, car il adormi le soperbe centaure et si despoilla le cruels leons de sa spoglie
                    et si ra[...] le poume dorée a le dragons et si atraist aprés soi le cerbers, a trois
                    chaeines.</p>
                    <p xml:id="d001l824" n="">Et en ces choses dura il grant travail et grant peril et entre les grant perils la
                    ou il fu, lui avint que une foiz que quant il combatoit com un, qui avoit nom Antheus,
                    versa il en le flum, et por demeins que il ne noia, mais a la fins il vanqui la bataille.</p>
                    <p xml:id="d001l825" n="">Et ensi, com dit est, fu il et passa en tanz perilz que chascuns disoit que mout contraire
                    venture li estoit sorve[nue] quant il s'estoit mis en si perilouses contrées.</p>
                    <p xml:id="d001l826" n="">Mais a la porfins por le bon effet et por le grant honors et ricors qui a lui souvint
                    en la fins conviendrent il toz dis que trop prospere aventure et graciouse lui estoit
                    sorvenue, quant en ces contrées se mist a aler.</p>
                    <p xml:id="d001l827" n="">Et ensinc apert que  maint aventures seemblent averses que sont a la fins prosperes
                    et maint en seemblent  prosperes que a le porfins sont et apparent averses et contraires.</p>
                    <p xml:id="d001l828" n="">Et en ce errent sovent les genz et ensinc poent il bien errer et errent quant il dient
                    que la averse venture est mauveise.</p>
                    <p xml:id="d001l829" n="">Car, com dit est, il errent por ce que la verité est que chascune venture ou aversé
                    ou prospere, que qu'elle scemble temporelment, nen demeins si est chascune bons, quant
                    chascun est ou por meilors ou por meins maus, si com dit est et a esté provez».</p>
                    <lb/>
                    <lb/>
                    <lb/>
                </div2>
                <div2 xml:id="d001c057">
                    <head>
                        <title>[INCIPIT LIBER QUINTUS]</title>
                        <abbr>Liber V, tit.</abbr>
                    </head>
                    <lb/>
                </div2>
                <div2 xml:id="d001c058">
                    <head>
                        <title>[CAP. I]</title>
                        <abbr>Liber V,I</abbr>
                    </head>
                    <lb/>
                    <p xml:id="d001l830" n=""><emph style="font-style:italic">Coment Bo[eces] demande la dame se ce que les genz
                    appeloient venture estoit noient ou se il estoiet auchune chose et quiel chose ce
                    estoit et coment la dame respondi a ce et lui monstre quiel chose estoit aventure
                    et por quoi se regioit et guioit la venture: laqiele ie, Bonaventure qui né sun de
                    Demena, translateors dou Boece de letre en volgar fra[n]çois, pri Dieus qui nos doint
                    bone et perfeite venture, selonc ce que il sa, qui n'a mester por la meilors de nos
                    a bien vivre et en nostre saluz.</emph><lb/></p>
                    <lb/>
                    <p xml:id="d001l831" n="">A le porsequiment de ce que dit est, demanda Bo[eces] ici a la dame d'une tiel questione,
                    car il dist «Madame, ie voudroie que vos me dexisez se que les genz appellent venture
                    est noient ou se il est aucune chose ou quiel chose ce est».</p>
                    <p xml:id="d001l832" n="">A ce respondi la dame et dist: tieus paroules: «Se auchune dist et le cuide vanement
                    et foillement que les choses temporels ailent et torment et ademenent sanz ochaisons
                    et sanz raisons, chascuns, que ce cuide, si erre follement.</p>
                    <p xml:id="d001l833" n="">Mais ie te moustre droitement que est aventure.</p>
                    <p xml:id="d001l834" n="">Or sachez que aventure si est propriement quant l'ome se met a encerchier ou a fere
                    auchune chose, la quiele il avoit pensée et voloit fere, endementiers que il ce fait,
                    si lui sorvient de savezuement et subitement da son pensament autre chose que il ne
                    cuidoit ne que il nen pensoit et que il en celle hore nen en queroit, nen porchacoit,
                    selonc que se moustre en cist esample: un home si cavoit un bodrie ou un poiz seulement
                    a entencions et por volunté que il avoit d'avoir de l'eve por soi et por sa maisné.</p>
                    <p xml:id="d001l835" n="">Endementieres que il chavoit, il lui avint soidanement et de son pensament que il
                    feri del vangons en uns cofans d'argenz pleines d'or fines, si que là ou il seulement
                    en celle hore en queroit et cavoit por acater eve, il trova aventurousement grant
                    plante d'argent et d'aur.</p>
                    <p xml:id="d001l836" n="">Certes cestui trover del aur de sa pensez tendroit bíen celui cui il avenist, que
                    il lui füst aventure.</p>
                    <p xml:id="d001l837" n="">Et voirement seroit, elle aventure et aventurousemen fu cist aur trouvez.</p>
                    <p xml:id="d001l838" n="">Mais nen demeins, si ne avient ce sanz occaisons, car occaisons done que l'aur füst
                    trovez celui, qu'il sozterra et ancore celui qui le puis cava, non mie por che li
                    uns ne li autre seüst que ensinc deüst avenir.</p>
                    <p xml:id="d001l839" n="">Mais les occaisons por quoi l'aur fu trovez dispone le seignor Dieus, le quiel done
                    aur et cascune autre chose a son leu et a son tans raisnablement et tiele raisons
                    et occaisons et il seul est le quiel sa droitement raisnable et utiel occaisons por
                    la quiel l'aur fu de cestui trovez.</p>
                    <p xml:id="d001l840" n="">Et ensi[n]c est: s'apelle et se tient aventure por la genz ce que vient de son pensement.</p>
                    <p xml:id="d001l841" n="">Mais non demeins si est fols cil qui ne cuide que Deus provoie ce que est avenir et
                    qui ne cuide que il done et prometre, quant as temporels coses, les aventures, selonc
                    que a lui est a plaisir et selonc que il iet la raisons et la occaisons utiels por
                    quoi il la done ou prometre, por le meilors ou por le meins maus.</p>
                    <p xml:id="d001l842" n="">Car si com autre foiz fu touché, il est deference entre aventure et fade, car aventure
                    si est que ce que avient da son pensament, quant l'en enquier ou porchace autre chose,
                    selonc que por l'esample de celui qui porchaçoit eve et il trouva aur, si com l'avez
                    entandue.</p>
                    <p xml:id="d001l843" n="">Mais Fade si est cist qui vos done selonc la volunté et la dispositions divine, celle
                    chose que nos prochaçons en celle hore, si com seroit se celui qui porchaçoit l'eve,
                    l'eüst trovée en celle hore selonc qu'il la porchaçoit.</p>
                    <p xml:id="d001l844" n="">Mais nen demeins nos usons sovent mesturement ces dou nomes, metant sovent Fade por
                    Aventure et Aventure por Fade.</p>
                    <p xml:id="d001l845" n="">Mais ce que est aventure te voi ancore mostrer por un autre esample.</p>
                    <p xml:id="d001l846" n="">Or sachez qe Tygres et Eufrates si sont dous granz fluvies, les eves des quieus issent
                    ambedos hors de une fontaine et s'en vienent por lor communs lit une grant piece,
                    ponons §{.XX.} lieves.</p>
                    <p xml:id="d001l847" n="">Puis se partent ces eves en dos parties et font cil dos fluves, de quieus l'uns s'apelle
                    Tygres et l'autre Eufrates.</p>
                    <p xml:id="d001l848" n="">Puisque ces dos fluevres et ses eves departiz sont, nen retornent plus ensemble, ançois
                    s'en vait cascuns por soi et en son propre lit devisez et aloigniet l'un da l'autre
                    iusque a la mer, car cil qui voiast por Tygres vers la mer ne torneroit mie en Eufrates
                    iusque dedanz la mer.</p>
                    <p xml:id="d001l849" n="">Mais ponons que il avenist un ior que ces dos fluves, travers le chemins qui s'en
                    vait vers la mer, tornassent en un meisme lit, bien scembleroit mervoile a un et a
                    autre de cil qui avant le dite congiungiment navesassent por cascuns de dites fluives.</p>
                    <p xml:id="d001l850" n="">Certes bien diroient que celle füst aventure et si seroit, quant il cuideroit aler
                    et ariver en diverses leus et or se troveroit estre alez et ariver en un meisme leus.</p>
                    <p xml:id="d001l851" n="">Mais nen demeins qui cerchast et enquerist coment ce avient, si troveroit la ochaison
                    por quoi ce seroit, car il trouveroit que les eves et de l'un flum et del autre avroit
                    rompuz tant les terres, qui estoit d'entre l'un flum et l'autre, qui elles se seroient
                    entre trovées et coniiuntes ensamble et avroient fait §{.I.} seul lit de celle part
                    dou chemins qui s'en vait a la mer et de celle part se seroient recompaignées et ensinc,
                    recompaingnées, et coniuntes por le novel lit comuns que elles se avroient fait, s'en
                    vont vers la mer.</p>
                    <p xml:id="d001l852" n="">Mais cist mouvement de terres et cis raünement de eves si se seroit avenuz selonc
                    la volunté divine et selonc sa utiele et raisnable disposicions, la quiele il despone
                    et permet en totes aventures en toz sorvenimenz des temporels choses ou por le meilors
                    ou por le meins maus, com sovient dit est.</p>
                    <lb/>
                    <lb/>
                </div2>
                <div2 xml:id="d001c059">
                    <head>
                        <title>[CAP. II]</title>
                        <abbr>Liber V,II</abbr>
                    </head>
                    <lb/>
                    <p xml:id="d001l853" n=""><emph style="font-style:italic">Coment Bo[eces] demanda ici la Phylosophye de la terce
                    fortisme qestions, née de son dubie, la qiele il vint ça en arrieres. Et si fu celle
                    terce qestions dou libre arbitre et se l'home a libre arbitre ou non, de fere et de
                    podir fere le bien et le maus ou se le fade ou la venture ou la estalacions des planetes
                    ou les esperit en aucune autre chose constringe l'ome por necessitez a fere ce que
                    il font de bien ou de maus. Et coment la Phylosophie le desclaire de ceste terce questions
                    et en quiel guise elle respondi et dist que l'ome sanz constrengemenz d'aucune necessitez
                    avoit liber arbitre de fere et le biens et le maus.</emph><lb/></p>
                    <lb/>
                    <p xml:id="d001l854" n="">Ce que dit est, si done ochaisons a Bo[eces] de demander la desclaraisons de la terce
                    fortisme questions, la quiele tou[che] de le liber arbitre et por ce dist Boeces ici
                    a la dame: «Ma dame, ie voi bien qe desormés qiel chose est aventure et fade.</p>
                    <p xml:id="d001l855" n="">Mais la bailie et la operacions que vous avez raconté, qui il sont por la disposicione
                    divine le fade et la constellacions des estoilles me mene a un autre dubie de le quiel,
                    quant a vos ne fust greus, ie voudroie estre esclarez et alumez, car ie dubite de
                    la bailie et de la operacions des planetes et de la constellacions et des espiriz
                    et del fado ou de la venture ou d'auchune autre chose crée a tant de posetéz sor l'ome
                    qu'elle le poisse constrendre et amener por necessitez a complir le bien ou le maus
                    que il fait.</p>
                    <p xml:id="d001l856" n="">Et se l'ome a en soi liber arbitre sanz constrengimenz ne necesssitez d'aucune chose
                    de fere ou de laisier le bien et le maus qu'il fait».</p>
                    <p xml:id="d001l857" n="">«Certes» dist la dame, "ce n'est mie chose la quiele le lassasse, por gravece que
                    füst, a desclairer dubiose en ton cuer.</p>
                    <p xml:id="d001l858" n="">Et por ce te di ie for ce que cascun home si a liber arbitre de fere ou de laisier
                    le bien et le maus a sa volunté, sanz ce que il de ce soit constreit por necessitez
                    de chose crée.</p>
                    <p xml:id="d001l859" n="">Et si te conterai coment.</p>
                    <p xml:id="d001l860" n="">Or saches que la verité est que cascune creature raisnable si a da Diex, se il ne
                    la guaste por folie, naturelment de pooir conoistre se la chose, la quiele il pense
                    a fere, est bone ou mauveise et si a ausi l'arbitre et libertez de fere et le bien
                    et le maus.</p>
                    <p xml:id="d001l861" n="">Car ia nen est constreit necessairement por puisance qu'il avient de cele fade nè
                    les planetes nè les espriz nè aucune autre chose creé.</p>
                    <p xml:id="d001l862" n="">Ançois est liberement, sans constringimenz de necessitez, ponuz le fere ou le laisier
                    del oevre boune ou mauveise en son liber arbitre, fors en tant que la verité qu'il
                    est diversitez et deference entre les creatures raisnables, qui sont en ont sa conversacions
                    en ciel perfetement qu'a cels qui sont et ont sa conversacions en tierre car les creatures
                    angelices qi sont en ciel si sont en lor comparacions seulement del bien.</p>
                    <p xml:id="d001l863" n="">Et ancore l'anme sainte de l'home, laquiele est donée a l'operacions de vertus et
                    est contemplée perfetement en ciel, si a son desir plus a le bien que a le maus.</p>
                    <p xml:id="d001l864" n="">Mais quant l'anme del home est deletouse en son cors, lors a elle plus enclinacions
                    au mal.</p>
                    <p xml:id="d001l865" n="">Mais quant elle est donée as delectacions des terrienes choses, lors est ansi elle
                    plus desvoiable d'au bien et enclinée plus au mal.</p>
                    <p xml:id="d001l866" n="">Mais soz tot ce, quant elle est sozmisée aus vices et as conversacions del mauves
                    oevres, lors est elle spontainement alongée de la operacions dou bien.</p>
                    <p xml:id="d001l867" n="">Mais, ancore, quant elle por presentacions des mauves oevres, si est faite serve des
                    vices et s'est as vices aligée, lors sa elle doner por soi meisme la necessitez des
                    mauves operacions si que l'arme si a toz tans l'arbitre de fere le maus et le biens,
                    fors quant elle, por sa folie, se sozmnent au vices et se alige a la necessitez dou
                    mal fere.</p>
                    <p xml:id="d001l868" n="">Si come avient al home le quel se poine de noier ou de pandre, car finant il apres
                    le flum, si a il liber arbitre de non gieter ou de gieter soi en le flum et de fere
                    et de non fere homicide de soi meisme.</p>
                    <p xml:id="d001l869" n="">Mais se il spontainement se giete envers le profont de l'eve ou il s'apent a un laice
                    corsore, il est huimés, por sa folie, spontainement mie en le peril et se a donée
                    la necesitez de fere homeicide de soi meisme, le quiele se d'autre ne vient secoruz,
                    il ne puet huimés destorner de son arbitre por la necessitez en la quiele il s'est
                    mis por son arbitre.</p>
                    <p xml:id="d001l870" n="">Et ensinc est de cascuns biens et maus que fait l'ome, car tout est le fere et le
                    laisier a l'aubitre de l'home.</p>
                    <p xml:id="d001l871" n="">Mais se l'ome spontainement se met a la operacions des maveises oevres et masiemement
                    se il en elles persevre, il meisme por la lunge usance, la quiele soit converté en
                    nature, si se alige a la necesitez de mal fere et se alunge de sa puissance de bien
                    fere, si que, por proieres de saint homes ou por divine grace ou por autre ioie simiels,
                    ne vient relevez, il nen a pooire por sa propre vertuz sanz la divine aiutaire de
                    relever de la fosse des vices, en la quiele il meisme s'est si ensforcé et agorgez
                    et aprochée.</p>
                    <p xml:id="d001l872" n="">Et se tu vousisses dir coment, ce est que l'ome aie liber arbitre de fere bien et
                    mal, selonc que a lui ples, car ie voi que sovent avient que l'ome si sotmet a son
                    chemins ou al viaie de la mer com son avoir por comprer merchandises ou por gaagnier
                    iustement, se il poira, et il lui avint que il en son chemins vient deroubez daus
                    la trons ou mort ou que la fortune de la mer les sorprent et le fait noier en l'eve.</p>
                    <p xml:id="d001l873" n="">Coment donc poirons nos dire que cist maus, qui est sorvenuz a cestui, soit en son
                    libre arbitre? Et quiel coupe a ceste eve quant il aloit por fere, se il peüst, licite
                    gaaing et por aventure por tiel chemins, que bien venoit tenuz seüre ou a tiel tans
                    s'estoit mis en la mer, le quiel seembloit molt seüre de naiver? «Certes» dist la
                    dame «se tu ansi voussises dir, ie respondroie quant ensi füst la chose, nulle chosee
                    en cestui ne ie ne se poroit dir qu'il feist de soi meisme mal quant il aloit a chose
                    licite, et por leus et a tous qui bon seembloit a cascuns comunement.</p>
                    <p xml:id="d001l874" n="">Et por ce ne est il da blasmer ne ne se poit dir que il se soit mie spontainement
                    en peril mortel por son vice.</p>
                    <p xml:id="d001l875" n="">Mais le sorveniment averse et contraire li est sorvenue por aveniment d'aventure,
                    la quiele, com ça arrieres a esté dit, a bailie soz les cors humains et sor les richeces
                    et sor les autres choses temporels et transitoires, tant que nen aie bailie ne livre
                    puissance soz l'aneim et sor les armes des homes et tout que elle ne autre chose ne
                    puisse por necessitez et contendre les homes de fere por sa coupe, rien ne fu en arbitre
                    dou merchaant et le peril qui en son cors et en ses autres choses transitoires li
                    sorvint por sorveniement d'averse venture.</p>
                    <p xml:id="d001l876" n="">Mais en son libre arbitre il fu bien d'estre di desponuz en sa ment qu'il en tiel
                    peril torna, come la divins aiutoire, son cuer a Diex et en soi et en esperance et
                    en carité fu sauve sa anme.</p>
                    <p xml:id="d001l877" n="">Et ancore fu bien en liber arbitre de les latrons qui l'ocirent et derouberent dou
                    fere ou de laisier ces maus que il firent.</p>
                    <p xml:id="d001l878" n="">Et se aucuns deist coment puet estre ce voir, que cascuns aie liber arbitre de fere
                    le biens et le maus que il veut fere, car ie voi sovient avenir que aucun home veut
                    derouber eglise, mais il vient sentuz da cil dedanz qui clament ou qui le prandent
                    et que le lient bien.</p>
                    <p xml:id="d001l879" n="">Et ensinc nen puet fere riens dou maus qu'il avoit porpansé et que il voloit fere.</p>
                    <p xml:id="d001l880" n="">Et d'autre part si avient sovent que un home veut aler en un pelegrinaie, mais quant
                    il est mis au chemins et il vient pris dos mauveis genz que le metent en tiel prisons
                    que iames ne puet issir, et ensinc ne puet fere le pelerinaie n'el bien que il voloit
                    fere.</p>
                    <p xml:id="d001l881" n="">Donqes ne scemble mie que il soit en liber arbitre de l'ome de complir le bien ou
                    le maus que il veut fere.</p>
                    <p xml:id="d001l882" n="">Se ensinc deïst aucune» dist la dame «ie li respondroie que, quant l'ome veut fere
                    aucune biens ou maus et il fait, quant en li est por complir por oevres, tot qu'il
                    soit bien possible, que le compliment del oevre li poisse estre embigez, ia ne est
                    possible que le compliment de la voluntez embrigez lui soit.</p>
                    <p xml:id="d001l883" n="">Et por ce, quant est por voluntez en la quiele rumpons et le bien et le maus et por
                    fere son pooir, quant en lui est et si a compliz et le bien et le maus, qu'il faire
                    voloit, que ia por le manchament del embriement del oevre que embrié li est, ne remaint
                    que il, quant est en la volonté, qui n'est embriée de cel pooir que en li est, nen
                    aie fait et compliz le biens et le maus, que il fere voloit.</p>
                    <p xml:id="d001l884" n="">Mais se il avient que li compliment del oevre ne li soit embriez, si que il complisse
                    l'oevre, lors il non seulement por voluntez, mais eciandiex por oevre, fait et compliz
                    les biens et les maus que il faire voloit.</p>
                    <p xml:id="d001l885" n="">Mais nen demeins a le compliment dou mal ou dou bien ou soit compliz por seule voluntez
                    de cel pooir, qui en l'ome est, ou soit complis por compliment d'ovre, qui ne gist
                    embrié nen a costruite aventure ne chose l'ome, mais spontaine voluntez por son liber
                    arbitre li fait complir et le maus et le bien que il a compliz.</p>
                    <p xml:id="d001l886" n="">Et ensinc est aperte chose que en liber arbitre est quant a vice et vertuz d'anemi
                    apertient, de fere ou de complir ou por oevre ou por voluntez et le bien et le maus.</p>
                    <p xml:id="d001l887" n="">Et por ce la proveance divine, a la quiele ne l'oevre n'el cuer del home se puet ascondre,
                    que elle ne voie por tout et en cascun leu, si esgarde nostres voluntéz et nostres
                    oevres et les bones et les mauveises, et nos done pois cist monde al autrement de
                    cascun bien et poine de cascun maus que nos faisons».</p>
                    <lb/>
                </div2>
                <div2 xml:id="d001c060">
                    <head>
                        <title>[CAP. III]</title>
                        <abbr>Liber V,III</abbr>
                    </head>
                    <lb/>
                    <p xml:id="d001l888" n=""><emph style="font-style:italic">Coment Bo[eces] demande ici ala dame la desclarasons
                    de la qarte raisons et de la fortisme qestions nee dau predite son dubie, laqiele
                    fu proponue por Boeces, en tiel maniere; car il dist a la dame: «Se voir est que Dieus
                    provoit droitement tot ce que doit avenir et se voir est ansi que l'ome liber arbitre
                    en ces dos aie, voire scemble estre grant diversitez, car le demeins provoir nen est
                    de arbitre qui soit failiz ici, qui autrement doit estre la chose fors com Dieus l'a
                    provehue car autrement ne auroit il bien provehuz Et se ce est voir donc, ensint scemble
                    que l'ome ne aie liber arbitre, car por necessitez scemble que a li soit imponue necessitez
                    de fere fors come a lui pleut». Coment la dame respondi ici a desclairer le dubie
                    de ceste questions.</emph><lb/></p>
                    <lb/>
                    <p xml:id="d001l889" n="">«Quant ie cuit» dist Boeces «d'estre desclarez a l'une part et ie sui envolupez dal
                    autre, car vos m'avez provez que voir est que Deus provoit cascune chose, qui doit
                    avenir, avant que elle soit avenue.</p>
                    <p xml:id="d001l890" n="">Et ancore m'avez ansi prové que voir est que l'ome a liber arbitre de faire le bien
                    et le maus.</p>
                    <p xml:id="d001l891" n="">Et se cascune de ces dos choses est voir, selonc que provez l'avez et selonc que la
                    verité la prove, donques fui ie bien plus envolupez de dubie et anublez d'error que
                    encore ne fui.</p>
                    <p xml:id="d001l892" n="">Car pois que il est voir que Diex provoit nos oevres et les bones et les mauveses
                    et toutes autres choses, avant que elle soient comencées.</p>
                    <p xml:id="d001l893" n="">Il ne est da presumre ne da penser que la Providence divine soit failie ne que elle
                    provoie la chose autrement come en celle maniere que elle doit etre, si que il me
                    seemble que la chose doie por necessitez avenir selonc que Diex l'a tout avant provehée.</p>
                    <p xml:id="d001l894" n="">Et selonc ce ne seemble mie quel home aie liber arbitre de fere le maus et le bien,
                    quant por necessitez semble que il doie ensinc fere ou le bien ou le maus come Dex
                    l'avait provehuz.</p>
                    <p xml:id="d001l895" n="">Et se ensinc est que l'ome face le biens et le maus por necessitez, quel profit est
                    donc en proier Dex ne en quant a lui merciz d'aucune chose, quant il seemble que ie
                    ne doie estre autrement fors en celle ma niere que Diex l'a tout avant provehus et
                    quant en cel1e seule maniere seemble qu'elle por necessitez doit avenir ou por la
                    Providence divine que ne puet estre failie.</p>
                    <p xml:id="d001l896" n="">Et ancore por quoi a donc l'ome merite dou bien ou poine dou mal que il fait, quant
                    il semble que il le conviegne dou fere de necessitez, elonc que avant est provez por
                    la divine Providence, la quiele ne p estre fallie? Or donc est ceste grant confusions,
                    ne ne semble selonc ce quel home aie arbitre dou bien ne dou mal, et de l'autre part
                    la verité est selonc que ia m'avez exprové, que cascuns home si a liber arbitre de
                    fere le bien et le maus.</p>
                    <p xml:id="d001l897" n="">Et ensinc avient de ces dous nos grant confusions et quant la verité est ansi que
                    Diexs proveoit la chose avant que elle soit, si que seemble por necessitez et non
                    por liber arbitre, conviegne fere l'ome la chose, selonc que provehus est da la Providence
                    divine, la quiel ne puet est faillie ne proveoir la chose en autre guise come en celle
                    qu'elle doit estre.</p>
                    <p xml:id="d001l898" n="">Certes en ces dous choses si seemble et diversitez et veritez, ne dous choses voires
                    raisnablement ne se devent ne poent iamés contrarier por aucune maniere.</p>
                    <p xml:id="d001l899" n="">Or donc dont puet venir ceste oscuritez et ceste confusions, la quiele vont les menz
                    humaines? Certes ie cuit que les membres dou cors, dou quiel elles sont engrombrées,
                    lor embrient a veoir droitement la verité.</p>
                    <p xml:id="d001l900" n="">lors font parer oscures les choses le quiex, quant a la conoisciment de la droite
                    verité, sont claires.</p>
                    <p xml:id="d001l901" n="">Car les meins humaines, se elles fussent demorées en celui leu elles furent loéz dedanz
                    en le primiers paranz, les raisons da conoistre clerement la verité, ne lor fussent
                    né seemblassent oscuritez.</p>
                    <p xml:id="d001l902" n="">Mais ors qu'elles sont ailors et que elles sont circumdées da la tenebrie terreine
                    et des ses membres, si lor avient que elles ne sont copiouses d'entendre et de randre
                    raisons por la verité droitement resclairez.</p>
                    <p xml:id="d001l903" n="">Et aviegne que elles por aventure sachent en some le voir et la verité, si ne ont
                    elles por ce habundance ne sufficience cupie de raisons de la verité droitement desclairez.</p>
                    <p xml:id="d001l904" n="">Car por ce desputent elles et cerchent sovent les raisons por savoir et por antandre
                    droitement la verité, por ce que elles nen ont oblié ce que notres primiers parenz
                    soient ou ousent droitement seü se pecé originals ne füst.</p>
                    <p xml:id="d001l905" n="">Et ce me seemble estre la ochaisons por quoi les meins humaines ne sont bien cupioues
                    de raisons et porquoi elles ces raisons enquirent, por les quelles puissent pervenir
                    a entendre droitement la verité.</p>
                    <p xml:id="d001l906" n="">"Ici" dist la dame a Bo[eces] "le dubie si est mout fort, car il est d'une anciene
                    et forte questions, la quiele fu tout tans et est mout greus de defenir.</p>
                    <p xml:id="d001l907" n="">La quiele questions si est coment la Providence divine ne tolt al home le liber arbitre
                    dou bien et dou mal.</p>
                    <p xml:id="d001l908" n="">La quiele questions, cil dit, si est molt foltisme et a sa gravité si done ochaisons
                    que la fragilitez humaine ne a l'ardir ne la puissiblitez dou disputer ne dou querir
                    ne d'entandre perfetement les raisons de si grant chose, com'est la Divine Proidence.</p>
                    <p xml:id="d001l909" n="">Et por ce defenira ceste questions et te esclairerai de ton dubie, selonc que a la
                    humaine fragilitez est posible d'entendre et de sentir.</p>
                    <p xml:id="d001l910" n="">Car le sorplus le quiel nostre humanitez nen puet comprendre des divins iudicies,
                    dient li saiees que nos convient avant humblement douter, que presumptuosement enquerir.</p>
                    <p xml:id="d001l911" n="">Et por ce, selonc que ie t'ai dit, te dirai soz le diffinement de ceste questions,
                    ce que nature humaine porra sentir et comprendre.</p>
                    <p xml:id="d001l912" n="">Or saches donc la verité est que le Seigner Diex preveoit et a proveues toute nos
                    oevres et bones et mauveises avant le siegles.</p>
                    <p xml:id="d001l913" n="">Et nen demeins quant nos somes a pensir et a valoir fere l'oevre dou biens et dou
                    maus, si est en nostre libre arbitre le fere ou le laiser de celle oevre, car ia le
                    proveoir divins ne nos done necessitez.</p>
                    <p xml:id="d001l914" n="">Et por ce se nos, en l'aprestement de 'oevre declinons spontainement a complir l'oevre
                    et la complons por quoi ne fu bien possible et digne chouse que Diexs aie proveuz
                    et avant veuz que nos, por spontaines voluntez et non por necessitez, declinons a
                    complir l'oevre et le complons.</p>
                    <p xml:id="d001l915" n="">Et nen demeins, avant le fait et le compliment de l'ovre, si estoit en nostre arbitre
                    dou fere et dou laisier la oevre, ce que nulle autre chose nos done en ceste necessitez,
                    fors nostre spontaisons et nostre proxpre voluntez, la quiele spontaisons et voluntez
                    nos fait l'oevre complir.</p>
                    <p xml:id="d001l916" n="">Et ce que nos complons non por necessitez mais por propre voluntez, si fu bien possible
                    al Seignor Diex, de proveoir et de conoistre, oevre que nos non nessariement mais
                    spontainement la voudrons complir et la complirons.</p>
                    <p xml:id="d001l917" n="">Et se aucuns venist avant qe deist, que la proveoir de la chose si met auchune signe
                    que celle chose doie avenir, ie respondroie que tout que le proveoir mete auchun signe
                    de la chose provehue, il ne met por necessitez qu'elle doie por ce avenir.</p>
                    <p xml:id="d001l918" n="">Car cil qui moustre coment tu vais, ne te fait por ce aler et se ie voi ou provoi
                    ton partiment, mouveoir ne proveoir ne te fait por ce partir.</p>
                    <p xml:id="d001l919" n="">Et se tu vousisses dir [que] la constelacions et la impressions des planetes en la
                    instigacions des esperiz ou le fade ou autre simiels chose moi des esperiz ou le fade
                    ou autre simiels chose moi done enviement et comuniment a la oevre mauveise.</p>
                    <p xml:id="d001l920" n="">Et ie te di que bien te porent abellir l'oevre et iustifier et semonir que tu la complis,
                    mais iamés ne te poent esforcer, car Deux t'a doné intelligence por la quiele te doies
                    conoistre se ce que il t'abellissent et te metent davant et de quoi il s'amonent est
                    bien ou maus et por la quiele, se il est maus, tu la doies refusier et por la quiele
                    tu doies querir la victoire divine et les autres remedies utiles, por eschiver cel
                    maus.</p>
                    <p xml:id="d001l921" n="">Car au meins, se tu fais tout ce que en toit, est por eschiver les maus, se seroie
                    tu per aventure eschivez.</p>
                    <p xml:id="d001l922" n="">Mais se tu ne cures de ces remedies, ançois veus avant por spontaine volunté segu[i]re
                    lor abelliment et lor semoniment en complir le maus, donc toi meisme as tu spontaine
                    voluntez fait cel mus.</p>
                    <p xml:id="d001l923" n="">Car se il füst un rois qui vousist esprovier et assaier et decernir le bons chevaliers
                    daus mauveis, et est establi que cil chevalers qui fus vancuz da un campions, qu'il
                    avoit mis au champs, füst mis en prisons ou viegne a mort et cil qui se defendist
                    bien, si füst des chevalers de sa table, et tu, por aventure, fusses mis au champs
                    contre le campions et le campions esgardent que tu fusses un poi enflez la main et
                    te deist: "Ami, tu me scemble un prudome, si que ie ne voudroie que tu perisses.</p>
                    <p xml:id="d001l924" n="">Ie voi que tu as grant mal en ta main, por le quiel tu poroies bien perdre ta bataille
                    ou morir.</p>
                    <p xml:id="d001l925" n="">Or fai come ie te dirai: si et toi de ta spe en ta mains, si n'ensira le puor et les
                    mauveis seins et se saoulera la maladie que tu as en ta mains".</p>
                    <p xml:id="d001l926" n="">Se il avenist que tu au dir et al abeliment dou campions il te ferist en la main de
                    ta spée et por ce ne peüses oevrer plus ta main en la bataille, si que por celle ochaisons
                    füsses vancuz et mis en prisons ou mort, poroies tu dir que ta folle volunté ne füst
                    celle qui te eüst malbailiz Certes ne nil et ancore ne poroies tu dir que les paroules
                    et l'abelliment dou campions que ne baoit a autre que a decevoir toi por vaincre mielz
                    sa bataile, te aient doné necessitez de ferir toi en la mains en la quiele tu toi
                    ferist, non por nece[s]sitez, mais por ta folle voluntez.</p>
                    <p xml:id="d001l927" n="">Et por ce ne poroies tu blasmer ne l'aventure ne autre cose fors toi; devroies conoistre
                    le bien dau mal, les quieux te sont mis devant les oilz toz iorns, si com est le feus
                    et l'eve qui te sont il a present que a quiel que tu veus dels plus meritoires.</p>
                    <p xml:id="d001l928" n="">Et se tu por aventure dis "Le maus moi seeble plus legier a fere que les biens" tu
                    doies penser que qui soit ordené bien, com la victoire divine au delit des vertuz,
                    nulle chose est plus delitouse de celle.</p>
                    <p xml:id="d001l929" n="">Et dal autre part la voie des vices est pleine de miserie et soz tout en atent poines
                    grandisme.</p>
                    <p xml:id="d001l930" n="">Et por ce soies bien certain que, selonc que dit, la Providence divine ne te done
                    necesitez de fere ou de laisier le bien ou le maus, car il est bien voir que, quant
                    nos considerons la providence divine, il ne puet faillir que il ne avieigne ensinc
                    come la Providence divine, que ne puet estre failie en son proveoir, aura avant provehuz.</p>
                    <p xml:id="d001l931" n="">En ce que elle aura provehuz si est [que] nos spontainement ensinc voudrons fere et
                    ferons ceste oevre et celle autre.</p>
                    <p xml:id="d001l932" n="">Mais ancore est il ansi voir que quant nos considerons nos oevres en le tans de lor
                    operacions, elle ne ont auchune necesitez por la quiele nos soions costroit de fere
                    les ançois le façon sanz auchune necesitez spontainement.</p>
                    <p xml:id="d001l933" n="">Il quielle preveoir que Dieus fist avaint de nos oevres, ne nos enduz a necessitez
                    de fere les.</p>
                    <p xml:id="d001l934" n="">Car ponons que ie soie un prophete ou si saies ou por alcune autre maniere me soie
                    embatuz a veoir que tu enclinoies a faire spontainement un grant maus et por ce aie
                    ie provehuz et senz et coneuz ou propheticéz de grant tans avant le maus que tu fais
                    ore spontainement.</p>
                    <p xml:id="d001l935" n="">Dirons nos donques que non proveoir ou propheticez t'aie doné la necessitéz de faire
                    cel maus? Certes ne nil, ançois fu  fait sanz necessitez por ta propre volunté, la
                    quiele fu bien avant l'oevre, por mon prové ou propheticé.</p>
                    <p xml:id="d001l936" n="">Et se tu vousisses dir por quoi le Seigner Dieux ne se sait au meins au devant en
                    ce nos voe a faire le maus et ne nos costringe a faire le bien.</p>
                    <p xml:id="d001l937" n="">Certes, ie te respont, que il nos a doné l'Aubitre, le quiel il ne nos veut toillir,
                    por ce que le maus ne avroit de raisons poine, nè le bien merit, se l'home ne eüst
                    liber aubitre et se il por neces[s]itez füst et le bien et le maus.</p>
                    <p xml:id="d001l938" n="">Mais ancore sor ce que dit est, coment le belliment des esperiz et des planetes ne
                    nos done neces[s]itez d'ovrer le bien et le maus, coment la Providence ne nos tolt
                    le liber arbitre te voi ie doner a tiel esample: ponons que un viandanz [...] en does
                    voies: l'une est belle et pollie et plaine et ample.</p>
                    <p xml:id="d001l939" n="">Se l'autre est estroite et aspre da aler, un ribaut, qui est aprés les §{.II.} voiés,
                    si dit au merchant que la voie ample estoit la seüre por aler a sauveté.</p>
                    <p xml:id="d001l940" n="">Et un noble et bon seignor, le quiel est ansi aprés le dous voies, dit au mercheant
                    que il ne aile por la ample voie, car il demorent les robeors, mais ai1e por la stroite
                    voie, qui est seüre voie.</p>
                    <p xml:id="d001l941" n="">Se il avient que cist mercheant aile por la ample vie que li scemble plus plaine,
                    selonc le semoniment, et l'abelliment de celui ribaut et li est deroubez et mort,
                    dirons nos (que) que l'abelliment de cil ribaut li aie doné necesitez por aler por
                    la voie ample? Certes, nenil, ançois fu la volunté ploine de folie la quiele (est)
                    folie fu ancore greignor et plus reprehensible en cist mencheant, se ceste voie ample
                    ne voit comunement tenue et dite por male voie.</p>
                    <p xml:id="d001l942" n="">Et ensinc se puet dir de l'ome qui a et vait selonc l'abelliment des esperit et de
                    simiels choses por la ample voie des vices qui comunement et manifestement vient clamée
                    mauveise et qui a l'entrée semblent soef en avant est mortifié, et laisse la voie
                    des vertuz, la quiele tout que a l'entrée seemble aspre a estre por aler, si est elle
                    bone) et seüre.</p>
                    <p xml:id="d001l943" n="">La quiele, le nuble et le bon Seignor Dieus nos moustre tout que l'enemi la nos blasme.</p>
                    <p xml:id="d001l944" n="">Et ancore au proseguiment de la nature, te di ie un autre argument, le quiel est tiel:
                    car nos savons que il se dit en proverbe des genz que l'ome saies si est demi en devins:
                    donc ponons que cist nouble et bon seignor, qui estoit apres les §{.II.} voies et
                    qui destornoit la ample voie au mercheant, füst si saies se il porveist ou por la
                    follie que scembloit en el mercheant qe le mercheant se metroit en la voie ample ou
                    por autre chose propheticast avant que le mencheant entrast en la voie ample, dirons
                    nos donc que le proveoir ou le propheticer de cist saie et nouble seignor aie doné
                    necessitez au mencheant d'aler al ample voie? Certes non ne le poons dir com verité,
                    car sa folle spontaine volonté fu celle que a cellé voie 1e mist.</p>
                    <p xml:id="d001l945" n="">Et ensinc le proveoir del Seignor Dieux ne nos done necessitez d'aler por la ample
                    voie des vices, ançois est nostre propre folle volunté, que por l'abelliment de l'enemi,
                    senz auchune necessitez, nos met en la viciouse voie de la quiele place au seignor
                    Dieux que nos com le suen adiutoire sorons destornez et com perservance mis a la voie
                    des vertuz.</p>
                    <lb/>
                    <lb/>
                </div2>
                <div2 xml:id="d001c061">
                    <head>
                        <title>[CAP. IV]</title>
                        <abbr>Liber V,IV</abbr>
                    </head>
                    <lb/>
                    <p xml:id="d001l946" n=""><emph style="font-style:italic">Ceste si est la conclusions de l'oevre tiele com la
                    fist la Phylosophye a Bo[ece]. Voir est que le tranlateor de Bo[ece] avant la dite
                    conclusions nos dit que en ci en plusors leus de cist vulgar non mutent la sentence
                    dou B[oece]. Nos a dit aucune fois plus ou meins paroules que ne sont su le livre
                    dou Bo[ece] et nos tait raisons por quoi il a ce fait. Ce est por fere plus alumenée
                    sa translacions et l'entelligence de la philosophice doctrine de Boece. Et apres ce
                    nos conte la conclusions.</emph><lb/></p>
                    <lb/>
                    <p xml:id="d001l947" n="">Por aventure ie t'ai dit ici et en plusors leus de ceste translacions pluisors paroules
                    les quieles ne sont en livre de Boeces et por aventure auchunees n'ai ie laisiez que
                    sus le livres de Bo[eces] sont.</p>
                    <p xml:id="d001l948" n="">Mais ce ai ie fait en poi leus et non mutant la sentence dou livre.</p>
                    <p xml:id="d001l949" n="">Et ancore l'ai ie fait por ce que en ce m'est gieté plus aluminée et entellective
                    ma translacions et l'entelligence de la doctrine phylosophyce de cil mirable phylosofe
                    qi fist le livre leqiel, selonc qe il meisme estoit clamé, apella il Bo[ece], leqiel
                    phylosophe por excelence doit bien estre clamez filosophe des phylosophes et a lequiel
                    la phylosophye en la fin de son livre fist tiele conclusions corm ie te ferai ici,
                    car elle comence sa conclusions et dist en ceste maniere:</p>
                    <lb/>
                    <p xml:id="d001l950" n="">«Pors que nos avons, dist elle, prové que la Providence divine ne nos done necessitez
                    de faire le bien et le maus et pois que nos avons liber arbitre de faire ou de laisier
                    le maus ou le bien, donc est iust le merit dou bien et la paine dou maus que nos faisons.</p>
                    <p xml:id="d001l951" n="">Donc sont autresi utiles les preeures et les merciz querrir que nos faisons au Seignor
                    Diex.</p>
                    <p xml:id="d001l952" n="">Et est bone la sperance et le temors divins, car, se droitement nos tornons a Diex,
                    il nos est utils et au l'armes et au cors.</p>
                    <p xml:id="d001l953" n="">Or donc est por le mielz et por le meilors conseil que nos laisons la voie des vices
                    et seivons la voie de vertuz et que nos humblement prions Diex que il en bien oevrer
                    nos doint la soustance et porsevrance.</p>
                    <p xml:id="d001l954" n="">Car bien poons veoir, se nos ne nos enfeignons, que grant mestier nos est d'avoir
                    conoisiment de bien et de metre nostre entencions en fere le plaisir de Diex, certes
                    bien nos est mestier que fere ce que dit est bien et regarder com nos ovrons, car
                    ia ne faisons auchune chose que ne soit toust avant les oilz de cil haut iuge le quiel
                    conoist et voit toutes les choses et il nos dont si bien ovrer que nos alons au suen
                    beneoit regne, en lequiel est vie durable sanz nulle fin.<lb/></p>
                    <lb/>
                    <p xml:id="d001l955" n="">IN SECULA SECULORUM<lb/></p>
                    <lb/>
                    <p xml:id="d001l956" n="">AMEN</p>
                    <lb/>
                </div2>
            </div1>
        </body>
    </text>
</TEI>
