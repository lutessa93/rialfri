<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="GHATRIF-ghatrif">
                    <title type="short">Le livre de Ghatrif</title>
                    <abbr>Le livre de Ghatrif</abbr>
                    <note xml:id="note1">1249-1272</note>
                    <bibl><emph style="font-style:italic">Moamin et Ghatrif. Traités de fauconnerie et des chiens de chasse</emph>, édition princeps de la version franco-italienne avec trois planches hors texte, par Håkan Tjerneld, Stockholm-Paris, Éditions C.E. Fritze-Librairie J. Thiébaud, 1945 («Studia Romanica Holmiensia», 1).</bibl>
                </title>
                <author xml:id="GHATRIF" n="043.000">
                    <name>Daniele Deloc da Cremona</name>
                    <abbr>Daniele Deloc da Cremona</abbr>
                </author>
                <respStmt>
                    <resp key="RIALFrI">Edizione digitalizzata</resp>
                    <name>Serena Modena</name>
                </respStmt>
                <respStmt>
                    <resp key="RIALFrI">Marcatura digitale</resp>
                    <name>Luigi Tessarolo</name>
                </respStmt>
                <respStmt>
                    <resp>Reference basis text</resp>
                    <name><emph style="font-style:italic">Moamin et Ghatrif. Traités de fauconnerie et des chiens de chasse</emph>, édition princeps de la version franco-italienne avec trois planches hors texte, par Håkan Tjerneld, Stockholm-Paris, Éditions C.E. Fritze-Librairie J. Thiébaud, 1945 («Studia Romanica Holmiensia», 1).</name>
                </respStmt>
            </titleStmt>
            <publicationStmt>
                <publisher>
                    <ref target="http://www.rialfri.eu">RIALFrI</ref>
                </publisher>
                <pubPlace>
                    <placeName>Padova</placeName>, <country>ITALY</country>
                </pubPlace>
                <date when="2022-07-01">01/07/2022</date>
                <availability>
                    <p>Copyright 2020 - RIALFrI Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>RIALFrI - Repertorio Informatizzato Antica Letteratura Franco-Italiana</title>
                <respStmt>
                    <resp key="RIALFrI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="RIALFrI">Principal investigator of collection</resp>
                    <persName>Francesca Gambino</persName>
                    <orgName>Università degli Studi di Padova</orgName>
                </respStmt>
            </seriesStmt>
            <notesStmt>
                <note type="edizione">
                    Manoscritto: Venezia, Biblioteca Nazionale Marciana, gall. app. 14, ff. 85r-107v (XIV sec.)
                </note>
            </notesStmt>
            <sourceDesc>
                <bibl><emph style="font-style:italic">Moamin et Ghatrif. Traités de fauconnerie et des chiens de chasse</emph>, édition princeps de la version franco-italienne avec trois planches hors texte, par Håkan Tjerneld, Stockholm-Paris, Éditions C.E. Fritze-Librairie J. Thiébaud, 1945 («Studia Romanica Holmiensia», 1).</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, RIALFrI profile</p>
            </projectDesc>
            <classDecl>
                <taxonomy xml:id="tRIALFrI">
                    <category xml:id="t1">
                        <catDesc>Copie di testi francesi eseguite in Italia</catDesc>
                    </category>
                    <category xml:id="t2">
                        <catDesc>Rifacimenti e rimaneggiamenti da parte di autori italiani di opere francesi</catDesc>
                    </category>
                    <category xml:id="t3">
                        <catDesc>Opere originali scritte da autori italiani in francese</catDesc>
                    </category>
                    <category xml:id="t4">
                        <catDesc>Testi in francese d'Oltremare</catDesc>
                    </category>
                    <category xml:id="t5">
                        <catDesc>Opere che gravitano intorno al corpus di testi franco-italiani</catDesc>
                    </category>
                </taxonomy>
            </classDecl>
        </encodingDesc>
        <profileDesc>
            <langUsage>
                <language ident=""></language>
            </langUsage>
            <textClass>
                <catRef target="#t3"/>
                <keywords>
                    <term type="form">prose</term>
                    <term type="source">literary</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work">
                <div2 xml:id="d001c000">
                    <head>
                        <title></title>
                        <abbr>prol.</abbr>
                    </head>
                    <lb/>
                    <p xml:id="d001l1" n="1" rend="1">Ici comence li livres qi fist mestre Tarif de Perse, par latin, et puis le translata
                    en franchoins metre Daniel de Cremone.</p>
                    <lb/>
                    <p xml:id="d001l2" n="2" rend="2">Aprés ce qe je ai, la merci nostre seignor, finé le livre de Monayn fauchonier, ploit
                    a mon segnor le noble roi qe je m'entremeïsse de translatier un autre livre encore de
                    latin en franchois, li qels traite de la drotrine de oisseax de rapine et des mecine
                    de lor enfermitez, et dou qel mestres Tariph de Perse fu compilleres premieremant, come
                    cil qi le translata de persie[n] en latin.</p>
                    <p xml:id="d001l3" n="3" rend="3">Est devisez par lxxv capitres ensi come je le vos diviserai par ordre l'un aprés l'autre
                    distinctemant.<lb/> <lb/>(1) D'un petit prologe qi fist mestre Tarif de Perse sor ceste
                    ovre. I<lb/>(2) [D]es enseignes de la bonté des oisseax de rapine. II<lb/>(3) De fere
                    maniers les oisseax de rapine. III<lb/>(4) [D]e reclamer les oiseax de rapine. IV<lb/>(5)
                    [D]e la qantité dou past des oisseax de rapine. V<lb/>(6) [D]e les egestions desoure
                    et desoutz. VI<lb/>(7) [D]e cog[n]oistre la purgaüre des oiseax et les enseignes de
                    la sainté de la gorge. VII<lb/>(8) [D]e la bone garde de l'oisel. VIII<lb/>(9) [D]e
                    la bonté et dou solaz des qatre manieres principaus des oisseax de rapine. XIX<lb/>(10)
                    [D]e l'ostor. X<lb/>(11) [D]ou faucon. XI<lb/>(12) [D]ou faucon pelegrin. XII<lb/>(13)
                    [D]ou premier past des esparviers. XIII<lb/>(14) [D]e la nature de la char des colums.
                    XIV<lb/>(15) [D]e la nature de la char des moutons. XV<lb/>(16) [D]e la nature de la
                    char des polastres et des autres oiseax. XVI<lb/>(17) [D]ou past des oiseax de rapine.
                    XVII<lb/>(18) [D]ou maveis past. XVIII<lb/>(19) [D]e cure[r] l'oisel qant il ne puet
                    esquizer. XIX<lb/>(20) [Q]es chars l'en doit veer as oisseax de rapine. XX<lb/>(21)
                    [D]'engrasser les oisseax de rapine. XXI<lb/>(22) [D]e conoistre qant past puet soufir
                    a pestre l'oisel. XXII<lb/>(23) [D]e la debilité de l'apetit. XXIII<lb/>(24) [Q]e l'en
                    ne doit pestre l'oisel maintenant q'il a prise la proie. XXIV<lb/>(25) [D]e pestre l'oisel
                    sauvage. XXV<lb/>(26) [D]e metre l'oisel en mue. XXVI<lb/>(27) [D]e la egestion. XXVII<lb/>(28)
                    [D]e la murmuracion dou ventre. XXVIII<lb/>(29) [D]e chars bones a engraissier. XXIX<lb/>(30)
                    [D]e conoistre qant li oisseax a bien enduit suen past. XXX<lb/>(31) [D]e curer l'enfermité
                    qi est calice appellee. XXXI<lb/>(32) [D]e curer l'oisel des lombrices qi lor naissent
                    el ventre. XXXII<lb/>(33) [D]'amender l'oisel qi ne vient velentiers au reclam. XXXIII<lb/>(34)
                    [D]e curer le vomir. XXXIV<lb/>(35) [D]e curer la fleme et la colore par vomir. XXXV<lb/>(36)
                    [D]e fere l'oisel tost muer. XXXVI<lb/>(37) [D]ou past qi fet issir bones les novelles
                    pennes. XXXVII<lb/>(38) [D]ou leu de la mue. XXXVIII<lb/>(39) [D]'amegrir l'oisel qant
                    l'en le tret de mue. XXXIX<lb/>(40) [D]e cure de la depennason de l'oisel. XL<lb/>(41)
                    [D]e curer l'oisel de peoils. XLI<lb/>(42) [D]e curer la podrage. XLII<lb/>(43) [C]omant
                    l'en doit fere la chave qe l'en fet trere por metre dedens l'oisel. XLIII<lb/>(44) [D]e
                    l'ardant appetit de l'oisel. XLIV<lb/>(45) [D]e la cure dou dolor dou dos. XLV<lb/>(46)
                    [D]e la cure de la corosion. XLVI<lb/>(47) [D]e la cure d'une autre maniere de corosion.
                    XLVII<lb/>(48) [D]es enseignes por savoir en qel partie a l'oiseax sa enfermité. XLVIII<lb/>(49)
                    [D]e conoistre la sainté et l'enfermité de l'oisel. XLVIV<lb/>(50) Por fere qe l'oisel
                    preinge granz oiseax. L<lb/>(51) Por fere qe l'en ne perde l'oisel de vern. LI<lb/>(52)
                    D'un engin por prendre l'oisel qant il est fuiz et ne veit retorner au reclam. LII<lb/>(53)
                    [D]'adomastier le grant oisel. LIII<lb/>(54) [D]e chacier les lombrices. LIV<lb/>(55)
                    [D]e la cure de l'aneler. LV<lb/>(56) [D]e la cure des plaies et des feries qe l'oisel
                    sostient par autre oisel. LVI<lb/>(57) [D]e la cure de l'enfleüre dou chief. LVII<lb/>(58)
                    [D]e le cure de la reume qi descent en la gole a l'oisel. LVIII<lb/>(59) [D]e la cure
                    de l'enfermité de l'asme. LIX<lb/>(60) [D]e la cure de la fleme qi vient en la gole.
                    LX<lb/>(61) [D]e la cure de la blanchor des euz de l'oisel. LXI<lb/>(62) [D]e la cure
                    de l'enfermité des oreilles. LXII<lb/>(63) [D]e la cure de l'enfermité de la pree. LXIII<lb/>(64)
                    [D]e curer l'oisel qant il est timoreus. LXIV<lb/>(65) [D]e restaurer les pennes rotes
                    et tortes. LXV<lb/>(66) [D]e curer l'oisel gras et pereceus en chacier. LXVI</p>
                    <lb/>
                    <lb/>
                    <lb/>
                </div2>
                <div2 xml:id="d001c001">
                    <head>
                        <title>1.</title>
                        <abbr>1</abbr>
                    </head>
                    <p xml:id="d001l4" n="1" rend="1">Mestres Tariph de Perse dist, selonc ce qe je trovai escrit en son livre dou latin,
                    qe maint sage home de Persse et de Grece en l'art des oisseax de rapine escristrent
                    maint livres sor ce, el qel il comprehendirent mainte chose inutels et non besoigneuse
                    confusemant. Mes transcurrans lor livres et lor dit, el present volume compilla et met
                    tot ce qi'l trova dispers en eax breumant, utel et neccessaire a ceste matire, et dist
                    en ceste maniere.</p>
                    <lb/>
                    <lb/>
                </div2>
                <div2 xml:id="d001c002">
                    <head>
                        <title>2.</title>
                        <abbr>2</abbr>
                    </head>
                    <p xml:id="d001l5" n="1" rend="1"><emph style="font-style:italic">Des einseignes de la bonté de oissieax de rapine.</emph><lb/></p>
                    <lb/>
                    <p xml:id="d001l6" n="2" rend="2">Savoir et noter doit l'en certainemant qe del oisseax qi vivent de rapine sunt li meillor
                    cil qi ont gros bec et a la bouche large et a la voiz grosse et la lange et le palé
                    noir et les nares targes et les euz amples et concaus et les sorcils vertz, mes non
                    trop espois ni covert de plumes, et la face grosse et le col gros et la gole large et
                    ample la gorge et ample le pit et curtes les pennes des eles.</p>
                    <p xml:id="d001l7" n="3" rend="3">Mes li coutel doivent estre lonc et l'ele, lai ou elle se conjoint au cors, doit estre
                    grosse, et doivent estre el dos arufez et noirs, et la coue doivent avoir [un pou torte
                    et] dure la char et les cuisses curtes et amdeus les piez retortes et loncs et vert
                    et les plantes amples et l'erre grant et large et le voler lonc.</p>
                    <p xml:id="d001l8" n="4" rend="4">Et doivent estre fauve de color ou ferant, traiant ensi com a janece ou a rosece, mes
                    li meillors de tout sunt li fauve.</p>
                    <lb/>
                    <p xml:id="d001l9" n="5" rend="5">Et sachient tuit qe tuit li oisel qi sunt mellé et de diverse color sunt buen.</p>
                    <lb/>
                    <p xml:id="d001l10" n="6" rend="6">Dels ostors dist Caycans, un rois de Parthe, qe li miaudres ostors est cil qi est blanc,
                    qar ce est esprovez sor toutez autres oissieax de rapine par ardimant et par proeche
                    et par biauté et est de cortoise nature, mes pou en trova.</p>
                    <p xml:id="d001l11" n="7" rend="7">Mes d'autres oissieax de rapine sunt maint qi sunt engalmant buen, et la miaudres venason
                    q'il font est d'oches et d'oiseax d'eve, mes il ne prenent pas les arons.</p>
                    <p xml:id="d001l12" n="8" rend="8">Mes li ostor prenent les ayrons et toutez autres oissieax, ausi les grans come les
                    petitz.</p>
                    <lb/>
                    <lb/>
                </div2>
                <div2 xml:id="d001c003">
                    <head>
                        <title>3.</title>
                        <abbr>3</abbr>
                    </head>
                    <p xml:id="d001l13" n="1" rend="1"><emph style="font-style:italic">De fere manieres les oissieax de rapine.</emph><lb/></p>
                    <lb/>
                    <p xml:id="d001l14" n="2" rend="2">Qant vos venez a aucune fonteine d'eve, aspergez li la bouche et le chief de l'eve
                    de cele fonteine.</p>
                    <p xml:id="d001l15" n="3" rend="3">Et aprés ce qe li soleax est tornez a declin, tenez tot adés l'oisel en vetre main,
                    et la nuit meeme le tenez assez longemant a la luor de la lucerne, et ensi le fetes
                    veilier longemant.</p>
                    <p xml:id="d001l16" n="4" rend="4">Et avant q'il soit jorz, prenez encore l'oisel en vestre main et l'aloseingiez, selonc
                    ce q'a vos semblera estre besoign et selonc ce q'a l'oisel vos semblera blaisir.</p>
                    <lb/>
                    <p xml:id="d001l17" n="5" rend="5">Et s'il se debat et ne veit seoir sor le poing, ne le leissiez por tot ce, mé benignement
                    l'estruez, et le retornez sor le poing doucemant et soevemant, ensi q'il conoise et
                    sache vostre volenté, et [l'estruez a] estruter de la perche sor la main ou de la main
                    sor la perche et a retorner a vostre main autresi pou et pou.</p>
                    <p xml:id="d001l18" n="6" rend="6">Et ensi s'adoucira et s'apriveera et viendra au clamer volentiers et volentiers maingiera.</p>
                    <lb/>
                    <lb/>
                </div2>
                <div2 xml:id="d001c004">
                    <head>
                        <title>4.</title>
                        <abbr>4</abbr>
                    </head>
                    <p xml:id="d001l19" n="1" rend="1"><emph style="font-style:italic">De la maniere de reclamer les oisel de rapine.</emph><lb/></p>
                    <lb/>
                    <p xml:id="d001l20" n="2" rend="2">Premieremant doit l'en clamer l'oisel par un espace loing da soi ensi com est par un
                    braz, et aprés ce par deus, et ensi pou et pou plus loing toute voies.</p>
                    <p xml:id="d001l21" n="3" rend="3">Et chascune foee q'il vient a main, l'en le doit leissier becher de la char un petit,
                    por ce q'il s'aüse a venir volentiers et q'il conoisse q'il place a celui qil clame.</p>
                    <lb/>
                    <p xml:id="d001l22" n="4" rend="4">Et aprés ce, qant l'en l'avra fet venir a sa volunté, adonc li doit complir suen past
                    et sachier le a tout suen voloir, et ce fetes par auqant jor.</p>
                    <p xml:id="d001l23" n="5" rend="5">L'en doit puis issir o tot fors es champ.</p>
                    <lb/>
                    <p xml:id="d001l24" n="6" rend="6">Mes bien se gart q'il nel leist es premiers amajestrimanz sanz creance, et qant il
                    l'avra bien amajestrié et q'il viendra bien au reclam, adonc face puis de lui ce qe
                    li plet et qe li semble avoir mestier.</p>
                    <lb/>
                    <lb/>
                </div2>
                <div2 xml:id="d001c005">
                    <head>
                        <title>5.</title>
                        <abbr>5</abbr>
                    </head>
                    <p xml:id="d001l25" n="1" rend="1"><emph style="font-style:italic">De la qantité de past des oisseax de rapine.</emph><lb/></p>
                    <lb/>
                    <p xml:id="d001l26" n="2" rend="2">Mestiers est premieremant qe li syres de l'oisel sache bien la qantité dou [past] de
                    suen oisel et qant il li doit acroistre ou minuoir, et q'il sache s'il est constipez
                    ou trop laxe par vomir ou par esquizer.</p>
                    <p xml:id="d001l27" n="3" rend="3">Et se ce doint garde de conoistre bien manifestemant, qar s'il ne se feit bien porveoir
                    de ce, suens oisseax puet encore maintes grans enfermitez.</p>
                    <lb/>
                    <lb/>
                </div2>
                <div2 xml:id="d001c006">
                    <head>
                        <title>6.</title>
                        <abbr>6</abbr>
                    </head>
                    <p xml:id="d001l28" n="1" rend="1"><emph style="font-style:italic">Des egestions desoure et desoutez.</emph><lb/></p>
                    <lb/>
                    <p xml:id="d001l29" n="2" rend="2">Encore est meslier qe l'en osert l'egestion et voie s'ele est mout ou pou molle ou
                    dure et autresi cil q'il gite par la boche, et se ce purgaüre sunt de buen ou de mauveis
                    odor.</p>
                    <p xml:id="d001l30" n="3" rend="3">Et saichient tuit qe qant le purgaüre desout sunt molle et cele desoure sunt dure qe
                    ce signifie qe li past soit corompuz dedenz l'estomac.</p>
                    <lb/>
                    <p xml:id="d001l31" n="4" rend="4">Et qant il devint le contraire de ce, ce est qe le purgaüre desoutz sunt dure et celle
                    desoure sunt molle, adonc saiche l'en qe ce signifie estre par male digestion et qe
                    li stomaic ait tante debilité q'il ne puist coire par ochaison de mauveis past.</p>
                    <lb/>
                    <p xml:id="d001l32" n="5" rend="5">Et a ce doit l'en user tel cure: l'en doit prendre un columbel et gitier le devant
                    l'oisel tout vif et leisser li assez deplumer, et ce fet, trove l'en une columbelle
                    et peisse l'oisel de li et li doint de l'eve a sa volenté, qar ce refroidera et recreera
                    suen cors.</p>
                    <lb/>
                    <lb/>
                </div2>
                <div2 xml:id="d001c007">
                    <head>
                        <title>7.</title>
                        <abbr>7</abbr>
                    </head>
                    <p xml:id="d001l33" n="1" rend="1"><emph style="font-style:italic">De conoistre la purgeüre et la sainté de lor gorge.</emph><lb/></p>
                    <lb/>
                    <p xml:id="d001l34" n="2" rend="2">Mes qant le purgeüre de l'oisel, desoure come desouz, sunt dure, adonc sachient tuit
                    qe l'oisels est sainz, et adonc doit estre mout studieus et curieus li fauconiers a
                    enqere et a conoistre les enseignes de la gorge, ensi come li mires conoist cele de
                    l'home par le pulse.</p>
                    <lb/>
                    <lb/>
                </div2>
                <div2 xml:id="d001c008">
                    <head>
                        <title>8.</title>
                        <abbr>8</abbr>
                    </head>
                    <p xml:id="d001l35" n="1" rend="1"><emph style="font-style:italic">De la garde qe li fauconiers doit fer de l'oissel.</emph><lb/></p>
                    <lb/>
                    <p xml:id="d001l36" n="2" rend="2">Encore est mestier tot premieremant qe li fauchoniers aint l'oiselet q'il le tiegne
                    et governe hu[m]blemant et benignemant et li honore de qant q'il puet, allosenjant
                    le et serviant le bien et debonairemant a tot suen pooir, et q'il le pesse de bone
                    et de fresche char.</p>
                    <p xml:id="d001l37" n="3" rend="3">Et s'il avint a la foee q'il ne volt bien ou q'il fault a prendre, ja por ce ne li
                    doit l'en espuer en la face, ne irer soi envers lui, qar li oisel de rapine sunt entendant
                    miauz de tot autres oiseax et sunt de plus desdeigneuse nature et cil qi plus ont afasti
                    tout despit et qi plus le fuient,</p>
                    <p xml:id="d001l38" n="4" rend="4">ni ne le doit l'en touchier trop sovant o la main, qar saichent tuit qe l'oisés n'aime
                    l'en fors por le bien qe l'en li fet.</p>
                    <p xml:id="d001l39" n="5" rend="5">Dont tuit l'oisel de rapin[e] se doivent studieusemant honorer et tenir chier, alosenjant
                    les et serviant les tot adés debonairemant, ensi come dit est desus, et meememant l'esparver,
                    qar il est sor toutz autres oiseax de desdeigneuse nature et cil qi moinz soufre despit.</p>
                    <p xml:id="d001l40" n="6" rend="6">Dont saichent tuit qe cil qi bien et saigemant et amiablemant ne le garde, le pert
                    tost.</p>
                    <p xml:id="d001l41" n="7" rend="7">Adonc aim le cil et honort et serve do tot suen cor qi de lui vel bien avoir et joïr.</p>
                    <lb/>
                    <lb/>
                </div2>
                <div2 xml:id="d001c009">
                    <head>
                        <title>9.</title>
                        <abbr>9</abbr>
                    </head>
                    <p xml:id="d001l42" n="1" rend="1"><emph style="font-style:italic">De la bonté et dou solaz des qatres manieres des oissieax
                    de rapine.</emph><lb/></p>
                    <lb/>
                    <p xml:id="d001l43" n="2" rend="2">Semblable diligence, cure et garde doit l'en metre es ostors et es faucons et es sagres
                    com el esparvier, qar ce qatre maniere d'oisseax de rapine sunt meillor des autres
                    et de greignor soulaz.</p>
                    <lb/>
                    <p xml:id="d001l44" n="3" rend="3">Mes de toutz est plus soufranz et enduranz de mal li ostors et cil qi sert ausi en
                    yver com en esté et prent ausi la proie de l'esparvier come cele dou faucon, por qoi
                    li ostors fet mout a loer come cil qi prent les perdiz et les faissanz havondeusemant.</p>
                    <lb/>
                    <p xml:id="d001l45" n="4" rend="4">Ausi fet assez a loer li faucons qi prent les oisseax qi usent en eve.</p>
                    <p xml:id="d001l46" n="5" rend="5">Mes li esparviers fet a loer sor toutz, qar il vaut a totes les predites choses et
                    sor tot ce prent les columblés.</p>
                    <p xml:id="d001l47" n="6" rend="6">Est encore un autre oisels li qex est appellez en la lange de Perse yuyu, qe, qant
                    il vole, tuit autre oisel s'en fuient devant lui, et est ausi buens por oissiler com
                    est li sagres.</p>
                    <p xml:id="d001l48" n="7" rend="7">Et uns autres en est ausi en Perse, qi est appellé en cele lange gutuy et uns autres
                    ausi qe est appellee cursue et uns autres ausi qi est appeliez golot.</p>
                    <p xml:id="d001l49" n="8" rend="8">Tuit cist oisel qe je vos ai nomez sunt fort a mervoille.</p>
                    <p xml:id="d001l50" n="9" rend="9">Mes li miaudres de tuit ces est cil qi est appeliez yuyu, qar se vos le veïssiez -
                    qar il prent les faissans et les perdiz - et comant il les prent par naturel enging,
                    vos reputarez por noiant les solaz de l'esparvier.</p>
                    <lb/>
                    <p xml:id="d001l51" n="10" rend="10">Et si tot je vos ai mout loé l'esparvier et le yuyu, ja por ce ne leissierai qe je
                    aucune chose ne retraia dou faucon sagre, com cil qi a une especiele proprieté en oissielier
                    qe l'en ne troveroit pas es autres oissieax de rapine, la qele fet bien a meintevoir
                    et a retrere et est ceste, qar je di veraiemant qe li sagres prendra tant de proie
                    a suen segnor q'il en avra assez o toute sa mesniee et en pora servir a ses amis gramant,
                    qar il ne doute de prendre les granz et les fortz oissieax, mes ardiemant et ardentemant
                    se fiert entr'es sanz nulle doutance.</p>
                    <lb/>
                    <lb/>
                </div2>
                <div2 xml:id="d001c010">
                    <head>
                        <title>10.</title>
                        <abbr>10</abbr>
                    </head>
                    <p xml:id="d001l52" n="1" rend="1"><emph style="font-style:italic">De l'ostor.</emph><lb/></p>
                    <lb/>
                    <p xml:id="d001l53" n="2" rend="2">Li ostors est a mervoile biax oisseax et fort et viaz et ardiz estrangemant et a mout
                    buen odor et est entendanz merveileusemant et de parfite venasson.</p>
                    <lb/>
                    <lb/>
                </div2>
                <div2 xml:id="d001c011">
                    <head>
                        <title>11.</title>
                        <abbr>11</abbr>
                    </head>
                    <p xml:id="d001l54" n="1" rend="1"><emph style="font-style:italic">Dou faucon.</emph> <lb/></p>
                    <lb/>
                    <p xml:id="d001l55" n="2" rend="2">Dou faucon di je qe ce est uns oisseax plains de grant perece, et est mout perileus
                    et grief a garder et non est biax, et raremant, a poine entre mil, en puet l'en trover
                    un buen, et si n'est de mout plaisant odor.</p>
                    <p xml:id="d001l56" n="3" rend="3">Et cil qil garde a maint peril en sa garde et pou d'utilité et mout li convient travaillier
                    a crier, et saichent tuit qe ce est uns oissieax mout ochaisonables.</p>
                    <p xml:id="d001l57" n="4" rend="4">Et mainte foee avint qe vos veirez maint biax faucons qi ne sunt d'aucune utilité.</p>
                    <lb/>
                    <lb/>
                </div2>
                <div2 xml:id="d001c012">
                    <head>
                        <title>12.</title>
                        <abbr>12</abbr>
                    </head>
                    <p xml:id="d001l58" n="1" rend="1"><emph style="font-style:italic">Dou faucon pellerin.</emph><lb/></p>
                    <lb/>
                    <p xml:id="d001l59" n="2" rend="2">Se vos vos volez eslire la meillor maniere des faucons, eslissiez le faucon pellegrin
                    de mareme qi soit noir de color traiant vers rosece ou vers janece clere, et qi ait
                    les piez soutver[t]ez et la face grosse et les sorcils soutils et les pennes des eles
                    longes et la coue curte et le bec noir et les ungles noires.</p>
                    <p xml:id="d001l60" n="3" rend="3">Et des ces aitex sunt li meillor cil qi volent o greignor velocité a l'aire et qi bien
                    prenent suen past et qi volentiers vienent et demorent pres de suen segnor.</p>
                    <p xml:id="d001l61" n="4" rend="4">Et qant vos troverés les predites enseignes el faucon pellerin, saichiez qe cil aitex
                    est nobles faucons, et l'en le doit avoir chier, qar li soulaz et la venason de lui
                    est sor tuitz solaz et sor totez venason d'ostor et de sagre et de toutz autres oisseax
                    de rapine.</p>
                    <p xml:id="d001l62" n="5" rend="5">Et se aucun vousist demander por qoi la venason dou faucon pelerin fet a loer sor totes
                    autres, je li respondroie ensi, qar je di qe li faucons pelerins oissele es champs
                    et prent les chevrols et les levres et le grues, les dammes, les airons et les voltors,
                    et s'il les trove deus et deus, si ne les doute il envahir.</p>
                    <p xml:id="d001l63" n="6" rend="6">Et sor tot ce prent les corbs noirs et les cors de color entremellé et les hoches roseres
                    et les carbonieres, et les perdiz et les columbes et les bubons et les qaternis, oisseax
                    d'eve et faissans.</p>
                    <p xml:id="d001l64" n="7" rend="7">Et por ce di je q'il fet a loer sor toutz autres oisseax de rapine com celui la cui
                    bonté est exprovee et coneüe manifestemant par exprove experte et certaine et come
                    cil qi est plus fort et plus ardanz en sa venason de tuit autres oissieax de rapine,
                    et por ce qe sa bonté et ses vertu soient manifeste as saichians et as non saichanz,
                    les ai je ici escrites et denotees.</p>
                    <lb/>
                    <p xml:id="d001l65" n="8" rend="8">Mes maint home sunt, chevalier et autres, qi en ont aucun ou plusors en lor garde [et],
                    certes, de lor enfermité ni de lor nature ne sevent point, et se aucuns lor deman[da]st
                    por qoi le egestion des faucons sunt belle, il n'en sevent rendre reison, et se l'en
                    lor deman[da]st ausi se ses faucons esquize bien ou non, il ne sevent qoi respondre.</p>
                    <p xml:id="d001l66" n="9" rend="9">Dont il est domages et desnature trop grant qe tant chier oisseax doie remanoir en
                    tel garde, qar le garde de tant precieuse rien et de tant prisiee doit estre par raison
                    mout sage et mout curieuse et mout entente de li en totes manieres.</p>
                    <lb/>
                    <lb/>
                </div2>
                <div2 xml:id="d001c013">
                    <head>
                        <title>13.</title>
                        <abbr>13</abbr>
                    </head>
                    <p xml:id="d001l67" n="1" rend="1"><emph style="font-style:italic">Dou premier past des esparviers.</emph><lb/></p>
                    <lb/>
                    <p xml:id="d001l68" n="2" rend="2">Li past de l'esparvier doit estre premieremant d'oissieax qe l'en appelle en la lange
                    de Perse sache chayste et guchardus, oissel de trop buen past qant il trovent les semences
                    es chams.</p>
                    <lb/>
                    <p xml:id="d001l69" n="3" rend="3">Mes qant il peissent les herbez, il ne sunt pas buen, qar il corompent l'estomac de
                    l'oissel et le gastent.</p>
                    <p xml:id="d001l70" n="4" rend="4">Mes li guchartz pontic est chascune seison buens a doner por past a l'oisel.</p>
                    <p xml:id="d001l71" n="5" rend="5">Et qant li guchartz ne se troivent, doint l'en a l'oissel petitz oissieletz, si tout
                    il non engraissent et restreignent les egestions.</p>
                    <p xml:id="d001l72" n="6" rend="6">Et doit l'en user de cest past des le commencemant de l'autome dusqe par toute la seison
                    de ver.</p>
                    <p xml:id="d001l73" n="7" rend="7">Mes por ce gardez, vos en de cest oissieax doner por past qant il sunt en amor, qar
                    il sunt adonc magre et ont dure la char, por qoi l'en doit attendre tant q'il aient
                    fetes les oves.</p>
                    <p xml:id="d001l74" n="8" rend="8">Mes se l'en trovast adonc es nius d'oisseax aucun petit oissielet et tiendre ou pipions
                    de columbs qi adonc premieremant se commençassent de movoir saiche q'il sunt buen parfitemant.</p>
                    <p xml:id="d001l75" n="9" rend="9">Et saichent tuit qe cestui past puet l'en doner seüremant a chascun oisel de rapine.</p>
                    <p xml:id="d001l76" n="10" rend="10">Encore sunt mout bone le char de tortres et d'un oisel qi est appellez guarsan, meememant
                    qant le semence se trovent es champ.</p>
                    <p xml:id="d001l77" n="11" rend="11">Mes de char d'asne en aucun temp ne peissiez ja vetre oisel, se vos poez trover d'autres
                    meillors.</p>
                    <p xml:id="d001l78" n="12" rend="12">Mes se vos n'en poez avoir d'autres, prenez de celles et lavez les bien en eve et puis
                    les leissiez ester tant dedenz l'eve qe tout le sanc o tote la putrefacion en isse
                    et remanent pure et netoiee, et ensi serunt puis legiere et bone.</p>
                    <lb/>
                    <lb/>
                </div2>
                <div2 xml:id="d001c014">
                    <head>
                        <title>14.</title>
                        <abbr>14</abbr>
                    </head>
                    <p xml:id="d001l79" n="1" rend="1"><emph style="font-style:italic">De la nature de la chars des colums.</emph><lb/></p>
                    <lb/>
                    <p xml:id="d001l80" n="2" rend="2">Les chars de colums tiendres, qant il se comencent premieremant a movoir, dist mestres
                    Tariph q'i[l] sunt meillor por past de toutes autres chars, et lor cuisse et lor col
                    sunt trop meillor qe li pitz.</p>
                    <lb/>
                    <lb/>
                </div2>
                <div2 xml:id="d001c015">
                    <head>
                        <title>15.</title>
                        <abbr>15</abbr>
                    </head>
                    <p xml:id="d001l81" n="1" rend="1"><emph style="font-style:italic">De la nature de la char dou mouton.</emph><lb/></p>
                    <lb/>
                    <p xml:id="d001l82" n="2" rend="2">Le chars des moutons sunt gramant a loer, qar elle sunt a mervoille legiere et sunt
                    buen past et engraissent l'oisel de rapine a cui l'en les done a maingier.</p>
                    <p xml:id="d001l83" n="3" rend="3">Voiremant l'en les doit appareillier selonc la maniere qe je vos deviserai desoutz,
                    qi veit q'ele soient sane, mes qi autremant les vousist doner a l'oisel, saiche de
                    voir q'ele ne sunt pas ensi saine.</p>
                    <lb/>
                    <p xml:id="d001l84" n="4" rend="4">Adonc prenez les chars des moutons bones et non magres et tele qi ne soient moritive
                    et lavez bien en eve tepe ensi qe tout le sanc et tote la putrefaction en issent et
                    q'elle deviegne blanche, et aprés les mundez bien des voines et des ners et puis les
                    lavez encore bien en eve tepe.</p>
                    <p xml:id="d001l85" n="5" rend="5">Et qant vos les tondrez puis fors de cele eve, donez les erramant sanz nulle delaiance
                    a maingier a l'oisel.</p>
                    <p xml:id="d001l86" n="6" rend="6">Et saichent tuit qe cist past purge et mundifie l'estomac de l'oisel et tout les cors
                    li humifie et trop merveilleusemant valt a fere metre les pennes.</p>
                    <p xml:id="d001l87" n="7" rend="7">Encore saichent tuit qe cist past qe je vos ai desus nomez ne sunt pas past tant seulemant
                    as oisseax de rapine, ançois lor sunt bien ensi come mecine, et de ces past puet l'en
                    seüremant ausi en yver com en esté user.</p>
                    <p xml:id="d001l88" n="8" rend="8">Et saichent tuit encore certainemant qe le meillor char et plus legiere a past d'oiseax
                    de rapine sunt le cuisse des perdiz et des faissans, tant com il maingient les semences.</p>
                    <p xml:id="d001l89" n="9" rend="9">Et saichiez qe tuit li oissel sunt meillor et plus gras qant il maingient les semences
                    q'il ne sunt qant il maingient les herbes.</p>
                    <lb/>
                    <lb/>
                </div2>
                <div2 xml:id="d001c016">
                    <head>
                        <title>16.</title>
                        <abbr>16</abbr>
                    </head>
                    <p xml:id="d001l90" n="1" rend="1"><emph style="font-style:italic">De la char des pollastres et des autres oissieax.</emph><lb/></p>
                    <lb/>
                    <p xml:id="d001l91" n="2" rend="2">Mes les char de polastres sunt past d'esté trop buen, por ce q'elle sunt froide et
                    remoillifient les egestions.</p>
                    <p xml:id="d001l92" n="3" rend="3">Les char de les qaternix sunt legiere et meememant le cuisse, et saichent tuit qe toutes
                    les char des bois sunt savoreuse et legiere plus de totes autres, mes les char des
                    oissieax d'eve sunt de diverse sabor, selonc ce qe je le vos descriverai maintenant.</p>
                    <p xml:id="d001l93" n="4" rend="4">Premieremant sunt oisel qi sunt appellé tadac, qi usent en eve, la char de qels est
                    miaudres et plus digestibles de totes autres chars de oiseax d'eve, qar ceste chace
                    le fime dur de l'oisel et li engraisse et li elarge le fundemant por ce q'ele est humide,
                    et semblable char de ceste en tot sunt les chars de arundes de mareme.</p>
                    <p xml:id="d001l94" n="5" rend="5">Mes la chars des tyches est encore plus profitable de ces autres et a pou de graisse
                    et sa complexion est miaudrez de totz les predites chars.</p>
                    <p xml:id="d001l95" n="6" rend="6">La char des oches charbonieres est mout bone et meememant el temp qe elle se commencent
                    de soi movoir.</p>
                    <p xml:id="d001l96" n="7" rend="7">Et saichiez qe tuit li pul qi sunt nori de verms, ce sunt li oisel petit, sunt plus
                    convenable a la seison de la mue qe nulle autre char d'oisel ni d'autre.</p>
                    <lb/>
                    <lb/>
                </div2>
                <div2 xml:id="d001c017">
                    <head>
                        <title>17.</title>
                        <abbr>17</abbr>
                    </head>
                    <p xml:id="d001l97" n="1" rend="1"><emph style="font-style:italic">Dou past de oissieax de rapine.</emph><lb/></p>
                    <lb/>
                    <p xml:id="d001l98" n="2" rend="2">Savoir doivent cil qi ont a garder oissieax de rapine qe l'en les doit pestre selonc
                    les diverses seisons de l'an diversemant, qar el mois de dissembre et de jenier doit
                    l'en acroistre le past a l'oisel un pou plus qe l'en ne soloit devant, por ce qe li
                    temps est froit et le nuit sunt mout grant.</p>
                    <p xml:id="d001l99" n="3" rend="3">Mes qant cil dui mois sunt passé et febriers est entrés, adonc doit l'en sutrere de
                    cele qantité qe l'en avoit acreüe au past et retorner le a cele devant qe l'en li soloit
                    acustumeemant doner.</p>
                    <p xml:id="d001l100" n="4" rend="4">Et en cele seisson doit l'en porter [suen oisel] volentiers sor le poing por ce q'il
                    enduit miauz et plus en devint privez, et ensi doit l'en fere de l'esparvier et de
                    l'ostor.</p>
                    <p xml:id="d001l101" n="5" rend="5">Et en ceste seison ne doit pestre l'en suen oisel de char de mouton, por ce q'elle
                    est magre en celle seisson et non pas convenable a past.</p>
                    <p xml:id="d001l102" n="6" rend="6">En ceste seisson sunt li columbel buen a l'esparvier et tuit oissel qi herbe ne maingent.</p>
                    <p xml:id="d001l103" n="7" rend="7">Et gardez vos bien qe vos en nulle maniere ne donez a votre oissel ossez sanz meolle,
                    costes ou extremité d'eles ou celles osses qi sunt devant le pit, qe l'en appelle
                    forcele.</p>
                    <lb/>
                    <lb/>
                </div2>
                <div2 xml:id="d001c018">
                    <head>
                        <title>18.</title>
                        <abbr>18</abbr>
                    </head>
                    <p xml:id="d001l104" n="1" rend="1"><emph style="font-style:italic">Dou mauveis past.</emph><lb/></p>
                    <lb/>
                    <p xml:id="d001l105" n="2" rend="2">Encore se doit l'en garder de doner a l'ostor de sanc d'oissel et de cerebre de geline,
                    faisane d'eve et dou poumon de chascun oisel d'eve et de cerebre de corb.</p>
                    <p xml:id="d001l106" n="3" rend="3">Et saichent tuit qe mestres Tariph dist toutez les chars de toutz oisels qi noent
                    en eve et qe se submergent dedenz, generaumant estre mauveisses a l'esparvier, et
                    meememant lor cols.</p>
                    <p xml:id="d001l107" n="4" rend="4">Mes s'il avenist par avanture qe l'en li donast et li chief de l'oissel ou li col
                    se gravast por ce, cuissiez li adonc o une virge de mirte l'os qi est entre amdeus
                    les euz sor les nares.</p>
                    <p xml:id="d001l108" n="5" rend="5">Et puis fetes buillir auqant d'oile et prenez une vergelle soutil et envolupez de
                    l'un de chief un pou de bambaz, et puis la moilliez da celui chief ou est le bambaz
                    envolupez et en oingiez le palé a l'oisel.</p>
                    <p xml:id="d001l109" n="6" rend="6">Et saichiez qe ceste enfermitez est trop pericleuse.</p>
                    <lb/>
                    <lb/>
                </div2>
                <div2 xml:id="d001c019">
                    <head>
                        <title>19.</title>
                        <abbr>19</abbr>
                    </head>
                    <p xml:id="d001l110" n="1" rend="1"><emph style="font-style:italic">De curer l'oissel qant il ne pue[t] esquiçer.</emph><lb/></p>
                    <lb/>
                    <p xml:id="d001l111" n="2" rend="2">S'il avint qe vetre oisseax ne puisse egerir por ochaisons qe la egestions li soit
                    enduree el ventre, adonc le devez curer en tel maniere:</p>
                    <p xml:id="d001l112" n="3" rend="3">prenez d'aleopatic en tante qantitate apessé com est uns grans de cisre et tridez
                    le bien, et puis le distenprez avec auqant de lait bel et freis et metez i dedenz
                    autresi pilulas de zucre ros ou de miel et de zucre une drame et mellez les bien ensemble,
                    puis lez donez boivre a l'oissel.</p>
                    <p xml:id="d001l113" n="4" rend="4">Encore a le egestion enduree el ventre valt li butre mellez avec miel.</p>
                    <lb/>
                    <p xml:id="d001l114" n="5" rend="5">Encore est a ce bone ceste autre cure: prenez dou fiel des bous et autretant de miel
                    et liquifiez les en eve chaude, et de ce fetes un cristier a l'oisel constipé.</p>
                    <p xml:id="d001l115" n="6" rend="6">Ou prenez fiel de chavre en tante qantité com vos semble soufir, et mellez la avec
                    tant de borac com est uns grans de pevre et usez de ce par cristier.</p>
                    <lb/>
                    <p xml:id="d001l116" n="7" rend="7">Encore a ce meeme est buens cist autres cristiers: prenez des piez de bestes ensi
                    come sunt berbiz et moutons, et fetes les buillir en eve et de cele eve fetes le cristier.</p>
                    <p xml:id="d001l117" n="8" rend="8">Encore valt ceste mecine: prenez de l'esscorze des piez de cele bestes qe je vos nomai
                    orendroit desus, ce est qant le pié serunt bien cuit en eve, et de ces escorçes poez
                    doner auqant morseax a l'oisel a maingier.</p>
                    <lb/>
                    <p xml:id="d001l118" n="9" rend="9">Et saichent [tuit] qe ce ne se doit pas doner por past mes por mecine de cestre enfermité,
                    et ce fet, leissiez puis l'oisel dusq'atant q'il gerisse.</p>
                    <p xml:id="d001l119" n="10" rend="10">Et saichent tuit qe ceste eve qi est dite desus est bone mout et mout valt encontre
                    la pree et encontre l'egestion dure et autresi encontre la constroiture des boelles
                    et dou fundemant.</p>
                    <p xml:id="d001l120" n="11" rend="11">Encore donez li a maingier de la lye fresche et belle, et est ceste lie graisse, la
                    qelle est sout la coue dou mouton en la partie defors de la coue, qar ce sunt le plus
                    grasse char et le plus legiere dou monde, et de ce donez tant a l'oisel en tote la
                    semaine come sunt dui tarin en pesser, et ce fetes en yver et en esté.</p>
                    <lb/>
                    <p xml:id="d001l121" n="12" rend="12">Mes se ceste enfermitez sorvenist a l'oisel par ochaison de trop past, sachiez adonc
                    q'elle est trop grief a curer; dont vos vos devez bien prendre garde de non doner
                    le past en supercle qantité.</p>
                    <p xml:id="d001l122" n="13" rend="13">Mes se le mecine qi sunt dite desus ne valent par avanture a lasser le ventre de l'oissel
                    et a mollifier l'egestion qi est dedenz enduree, prenez de predite lie encore, ce
                    est de la predicte graisse de la cou dou mouton, et pistez la bien.</p>
                    <p xml:id="d001l123" n="14" rend="14">Et qant elle sera bien pistee, donez en en morsieax une oinze a l'oisel, et aprés
                    ce descovrez le fundemant de l'oisel et oingiez l'i bien o la predicte graisse, et
                    puis li en metez dedenz tant com pessent troi aurei, se ce est ostors qi soit de ce
                    malades, mes se ce est esparviers, metez le en seulemant tant come pesse uns grans,
                    et dusq'atant l'i leissiez qe la graisse se liquefie es boeles de l'oisel.</p>
                    <lb/>
                    <p xml:id="d001l124" n="15" rend="15">Et aprés ce levez l'oissel sor vestre poing, et il egerira atant aucun pou, et puis
                    le metez jos et metez un bacin plein d'eve devant lui, et saichiez qe ensi se purgera
                    et enduira bien.</p>
                    <lb/>
                    <p xml:id="d001l125" n="16" rend="16">Mes s'il ne se purge bien por les predites mecines, prenez la predite graisse et liqefié
                    bien la dedenz un cauderel mundee et net et aprés ce la collez bien, et puiz metez
                    auqant de cere avec.</p>
                    <p xml:id="d001l126" n="17" rend="17">La metez sor le feu encore en aucun veisel bel et net, et les leissiez ensi tant eschaufer
                    q'elle se mellent ensemble dou tot et puis le collez en un petit chanel, et qant elle
                    serunt coagulee et refroidiee bien dedenz le chanel, rompez le chanel ensi qe la forme
                    de la graisse qi sera dedenz ne se gaste mes remaigne toute entiere et toute sane
                    selonc ce q'elle estoit dedenz le chanel.</p>
                    <lb/>
                    <p xml:id="d001l127" n="18" rend="18">Et de la graisse ensi saine fetes en a l'oisel, ce est a l'ostor ou a l'esparvier,
                    un suppositoire, mes oingiez le premieremant, avant qe vos li metez ce suppositoire,
                    le fundemant de la predicte graisse, et aprés ce fetes de cele meeme graisse un cristier
                    a l'oisel.</p>
                    <lb/>
                    <p xml:id="d001l128" n="19" rend="19">Et saichiez qe li chaneus doit estre gros selonc ce qe l'oisaeaus est, ensi come vos
                    semblera estre mestiers, et le cristier doit estre a mesure d'un doiz.</p>
                    <p xml:id="d001l129" n="20" rend="20">Encore de cele meeme graisse doit l'en pestre l'oisel, qar elle remole l'egestion
                    et purge bien.</p>
                    <p xml:id="d001l130" n="21" rend="21">Mes saichiez qe el temp d'esté i doit l'en metre plus de la cere qe en celui d'iver,
                    por ce qe li suppositoires vigne plus durs et plus fort.</p>
                    <p xml:id="d001l131" n="22" rend="22">Et qant vos avrez mise la predite mecine o le cristier el ventre de l'oisel, vos le
                    devez voivre ça et la ensi qe la mecine corre par tout le ventre, et ce fet, devez
                    metre devant lui eve en un bacin, por ce q'il boive s'il vel.</p>
                    <lb/>
                    <p xml:id="d001l132" n="23" rend="23">Encore avom a ce un'autre mecine bone et veraie, et saichent tuit veraiemant q'ele
                    a esté par mainte fois exprovee et est trovee bone et veraie et parfitemant:</p>
                    <p xml:id="d001l133" n="24" rend="24">prenez d'oile de susamin et d'oile de mirasol et d'oile lentiscin, une oince de chascun,
                    et mellez les ensemble, et prenez deus terces d'une drame de sarcocole bien tridee
                    et de sal montenier une oince et d'aloepat une autre oince et la sexte part de turbit
                    et de butre de vache fresche et de miel depumé, de chascun une oince.</p>
                    <p xml:id="d001l134" n="25" rend="25">Totes ces choses tridez et mellez ensemble et en donez a l'esparvier a maingier tant
                    come pesse dimi aureo ou tant come pesse la tierce partie d'un aureu.</p>
                    <p xml:id="d001l135" n="26" rend="26">Et ce doit est[r]e le matin avant tot autre past.</p>
                    <p xml:id="d001l136" n="27" rend="27">Et ensi par ces mecines porez gerir vestre oisel de ceste enfermité et autremant non.</p>
                    <lb/>
                    <lb/>
                </div2>
                <div2 xml:id="d001c020">
                    <head>
                        <title>20.</title>
                        <abbr>20</abbr>
                    </head>
                    <p xml:id="d001l137" n="1" rend="1"><emph style="font-style:italic">Qel char l'en doit veher a l'oiseux de rapine.</emph><lb/></p>
                    <lb/>
                    <p xml:id="d001l138" n="2" rend="2">Char froide ne se doivent doner a l'ostor en aucune maniere, qar elle sunt ochaisons
                    de chascune enfermité.</p>
                    <p xml:id="d001l139" n="3" rend="3">Encore ne li doit l'en doner char de geline, mes se besoigne vos mene a ce qe vos
                    li conveigne doner por ce qe vos n'en aiés d'autre, donez li d'une geline noire qi
                    soit bien grasse.</p>
                    <p xml:id="d001l140" n="4" rend="4">Encore li doit l'en veher totes chars d'oisseax qi usent en eve, por ce q'elle sunt
                    trop froide et por ce q'elle endurent mout l'egestion el ventre de l'oisel.</p>
                    <p xml:id="d001l141" n="5" rend="5">Encore le doit l'en garder des chars de chascun animau magre et de chars des moutons
                    autresi, meememant tant q'elle sunt chaude et freschemant occisse, mes se vos en avez
                    mestier de pestre qe autre n'en puissiez fere, leissiez le refroidier qant elle sunt
                    occisse.</p>
                    <p xml:id="d001l142" n="6" rend="6">Et encore devez garder vetre oisel de doner li char qi soit reservee d'un jor au autre
                    et meememant au temp d'esté, mes el temp d'iver li puet l'en doner chaude en eve tepe.</p>
                    <lb/>
                    <p xml:id="d001l143" n="7" rend="7">Encore gardez vos de doner li char mordue ou adentee par chien ou par autre beste,
                    se vos ne l'avés lavé bien et netoiee tot avant, qar se vos li donisiez sanz laver
                    la, il vendroit a l'oisel une infermité dedenz la boche, la qelle appellent cil de
                    Perse goffrinech, et en ceste enfermité apperent en la boche de l'oisel ensi come
                    granellez petitz.</p>
                    <p xml:id="d001l144" n="8" rend="8">Encore se doivent veher a l'oisel tuit li cerebre de chascun oisel, meememant el temp
                    d'esté, por ce q'il sunt mauveis et grief et si ne se poent enduire.</p>
                    <p xml:id="d001l145" n="9" rend="9">Encore autresi est mauveis past por l'oisel chascuns fie qant il est froit, qar il
                    est trop grief et fet mauveis et turpez humors a l'oisel, mes qant il est chaut, il
                    n'est pas mauveis, ançois le puet bien l'en doner.</p>
                    <lb/>
                    <p xml:id="d001l146" n="10" rend="10">Et saichient tuit cil qi ont oisseax a garder qe l'en les dout mout bien garder dau
                    froit et de la terre moble et dau fum, qi est pires encore qi ne sunt li dui autre
                    qi sunt dit desus.</p>
                    <p xml:id="d001l147" n="11" rend="11">Encore se doit l'en garder q'il ne prende l'oisel o ire et o furor et q'il nel por
                    autresi, et garder s'en doit ausi qant il est anxieus ou conturbez par aucune ochaison,
                    et qant il est chargiez de vin, et qant il est dou feu de luxuire eschaufez et espris.</p>
                    <p xml:id="d001l148" n="12" rend="12">Et encore se doit l'en bien garder q'il ne toche o les mains dusq'a tant q'il les
                    ait bien lavez, et meememant le matin qant il se leve de dormir ou qant il se leve
                    de maingier.</p>
                    <lb/>
                    <lb/>
                </div2>
                <div2 xml:id="d001c021">
                    <head>
                        <title>21.</title>
                        <abbr>21</abbr>
                    </head>
                    <p xml:id="d001l149" n="1" rend="1"><emph style="font-style:italic">Comant l'en doit engraisser suen oisel.</emph><lb/></p>
                    <lb/>
                    <p xml:id="d001l150" n="2" rend="2">Chaichanz, uns rois de Parte, nos done par doctrine qe qant l'en veit suen ostor engraissier
                    q'il doit prendre une piece de char de mouton soutilmant tailliee et munder la bien
                    de toute graisse, de ners et de voines; et metés la en eve chaude por ce q'elle se
                    mundifie bien et se lave, et puis l'en trahez fors et la donez a l'oisel a maingier.</p>
                    <p xml:id="d001l151" n="3" rend="3">Et qant vos l'avrez ensi peü de cestui past deus jorz assiduemant, au tierz jor li
                    donez a maingier de char de columbs.</p>
                    <p xml:id="d001l152" n="4" rend="4">Et saichiez qe se vos peissiez ensi vetre oisel par troiz jorz, il engraissera selonc
                    vetre volenté.</p>
                    <lb/>
                    <lb/>
                </div2>
                <div2 xml:id="d001c022">
                    <head>
                        <title>22.</title>
                        <abbr>22</abbr>
                    </head>
                    <p xml:id="d001l153" n="1" rend="1"><emph style="font-style:italic">Por conoistre qant l'oisels est assez peüz.</emph><lb/></p>
                    <lb/>
                    <p xml:id="d001l154" n="2" rend="2">Qant vos volez conoistre se vetre oissieax est soufissemant peüz de convenable past,
                    gardez li as tuls q'il a sout les oreilles, et se vos les veés noirs, adonc saichiez
                    q'il a assez dou past.</p>
                    <p xml:id="d001l155" n="3" rend="3">Et ausi gardez se les extremité dou palé est noire, qar ce signifie autresi q'il soit
                    assez peüz.</p>
                    <p xml:id="d001l156" n="4" rend="4">Mes se vos veez, aprés ce qe vos avez peüz vetre oisel, q'il ait en sa gorge la char
                    constroite et envolupee et q'ele ne li descende au ventre pou et pou, ensi com elle
                    suelt et doit par reison, adonc saichiez q'il est molestez de male digestion ou d'aucune
                    autre enfermité.</p>
                    <p xml:id="d001l157" n="5" rend="5">Et qant, peissanz l'oisel, vos poez apercevoir qe li past li descent pou et pou el
                    ventre, adonc saichiez q'il est sainz et de bone disposicions.</p>
                    <p xml:id="d001l158" n="6" rend="6">Mes qant vos le volez bien pestre, gardez vos bien de doner li l'un bocon sor l'autre,
                    mes donez l'en premieremant un bocon et leissiez li descendre en la gorge et puis
                    li donez l'autre, et ensi porrez bien conoistre sanz faillir qant vetre oisseax avra
                    assez de suen past et saciablemant.</p>
                    <p xml:id="d001l159" n="7" rend="7">Et saichiez qe se vos sorhavondant li donez un seul morsel, il l'ascondera deriere
                    en suen col.</p>
                    <lb/>
                    <lb/>
                </div2>
                <div2 xml:id="d001c023">
                    <head>
                        <title>23.</title>
                        <abbr>23</abbr>
                    </head>
                    <p xml:id="d001l160" n="1" rend="1"><emph style="font-style:italic">De la debilité de l'apetit.</emph><lb/></p>
                    <lb/>
                    <p xml:id="d001l161" n="2" rend="2">Qant vos veirez l'apetit de l'oisel debilité et q'il ne prendra suen cib ni nel demandera
                    o tante avidité com il suelt, saichiez adonc q'il a esté feruz ou q'il est grevé d'aucune
                    enfermité, ou il est sorpris de ventosité ou de vieille indigestion, le qele conse
                    consument et destruient les vertuz et la force de suen cors.</p>
                    <lb/>
                    <p xml:id="d001l162" n="3" rend="3">Mes qant vos veirez l'oisel movoir les eles et toutes ses autres menbres fors qe le
                    chief et le col seulemant, et ceaus tient droiz entensez ensi com un fust sanz movoir
                    les point, saichiez adonc q'il a aucune enfermité el chief et el col, por qoi vos
                    le devez garder adonc de pestre de chars pleines de graisse, de ners ou de voines.</p>
                    <p xml:id="d001l163" n="4" rend="4">Dont l'en les doit garder de cuisses de toutez oisseaux et de totes autres menbres
                    es qels sunt habondance de ners ou de voines, qar ce chars sunt mout grief a digerir
                    et sunt trop perileuse s'ele ne sunt mundee et purgee des ners et des voines.</p>
                    <lb/>
                    <p xml:id="d001l164" n="5" rend="5">La graisse autresi est mout nuissanz past as oisseaux de rapine, ensi come sunt nerf
                    et le voine.</p>
                    <p xml:id="d001l165" n="6" rend="6">Et maint fauconier sunt qi paissient lor oisseaux des pitz de faissans et des perdiz
                    et des qaterniz, de la qel chonse il ne funt mie qe sage, qar ce telle char s'envisclent
                    a la gorge de l'oissel, dont il avint qe de ce li sorvint indigestion.</p>
                    <lb/>
                    <lb/>
                </div2>
                <div2 xml:id="d001c024">
                    <head>
                        <title>24.</title>
                        <abbr>24</abbr>
                    </head>
                    <p xml:id="d001l166" n="1" rend="1"><emph style="font-style:italic">Qe vos ne peissiez l'oisel maintenant q'il a sa proie
                    prise.</emph><lb/></p>
                    <lb/>
                    <p xml:id="d001l167" n="2" rend="2">Qant vos avrez gitié vetre oisel et il avra prise sa proie gardez vos adonc qe vos
                    ne le peissiez maintenant, mes leissiez le un pou reposer et recovrer sa alaine, qar
                    se vos le peissiez avant q'i[l] l'ait recovree, il puet bien avenir q'il en cheira
                    en une grant enfermité.</p>
                    <p xml:id="d001l168" n="3" rend="3">Mes qant li oisseax sera bien reposez et avra bien recovree s'alaine, adonc le peissiez
                    tot seüremant a sa volenté, et ceste usance tenés totes voies et ensi se fetes adés.</p>
                    <p xml:id="d001l169" n="4" rend="4">Et saichent tuit qe l'en ne doit tochier l'oisel o la main qant il mainge, qar se
                    l'en le toche, il cuide qe l'en li voile tollir suen past; dont por celle doutançe
                    avint q'il mainge et ce qe li est besoigne, et ce qe ne li est.</p>
                    <p xml:id="d001l170" n="5" rend="5">Mes qant l'en li leisse maingier a suen voloir sanz tochier le, saichiez de voir qe
                    cil li est mout buens past profitables, qar oisseax se conoist si bien en ce qe, pois
                    qe l'en li leisse maingier a suen voloir, il mainge ce qi li profite et qi buens li
                    est, et ce qe li poroit nuire leisse ester.</p>
                    <lb/>
                    <lb/>
                </div2>
                <div2 xml:id="d001c025">
                    <head>
                        <title>25.</title>
                        <abbr>25</abbr>
                    </head>
                    <p xml:id="d001l171" n="1" rend="1"><emph style="font-style:italic">Comant l'en doit pestre l'oisel sauvage.</emph><lb/></p>
                    <lb/>
                    <p xml:id="d001l172" n="2" rend="2">Qant vos volez pestre l'oissel qi n'est encore privez, attendre devez et garder qe
                    deriere vos ne demort aucuns hom ni aucun autre animaus, qar qant l'oisseaux mainge,
                    s'il avint q'il retorche suen col por soi garder arriere, il poit avenir par avanture
                    q'il li cheira dou past aucune chose en aucun autre leu q'il ne devroit, et de ce
                    se poroit engeindrier une maladie, dont il poroit morir legieremant.</p>
                    <p xml:id="d001l173" n="3" rend="3">Et estre puet par avanture qe li oissieaux cheira en ceste maladie qant il istra de
                    mue, la qelle maladie vos porez par ces enseignes conoistre, qar vos veirez les maiselles
                    de l'oisel enflees defors et dedenz, ensi come devint en celle especiali[t]é de maladie
                    la qelle appellent li mire quinancie, et est une maladie qi neist en la gole par occaison
                    de superfluité d'umors.</p>
                    <p xml:id="d001l174" n="4" rend="4">Dont vos veirez autresi l'oisel movoir li chief et la coue espessemant, et movant
                    le chief veirez q'il ovrira la boche autresi.</p>
                    <lb/>
                    <p xml:id="d001l175" n="5" rend="5">Dont la cure est telle: prenez un soutil chanelet d'argent ou d'oton qi soit parforez
                    soutilmant et metez li dedenz la bouche et le fetes passer par mi la bouche dusq'a
                    celui leu ou vos veirez estre li hochons qi contreire a l'oissel, et qant vos le locherez
                    o le chanelet, trahés a vos li flaus.</p>
                    <p xml:id="d001l176" n="6" rend="6">Et ensi en viendra fors li bocons ou l'os, se ce est os qi i soit, ou qelqe autre
                    chose qi i fust; et maintenant sera geriz li oissieax.</p>
                    <lb/>
                    <lb/>
                </div2>
                <div2 xml:id="d001c026">
                    <head>
                        <title>26.</title>
                        <abbr>26</abbr>
                    </head>
                    <p xml:id="d001l177" n="1" rend="1"><emph style="font-style:italic">De metre l'oissel en mue.</emph><lb/></p>
                    <lb/>
                    <p xml:id="d001l178" n="2" rend="2">Qant vos volez metre l'ostor en mue, ussez le premieremant, avant qe vos l'i metez,
                    a prendre granz oissieax au plus qe vos onqes poroiz en toute maniere, et peissiez
                    le autresi de char de granz oisseax por ce qe de la venason des granz oissieax li
                    remenbre le segont an aprés.</p>
                    <lb/>
                    <lb/>
                </div2>
                <div2 xml:id="d001c027">
                    <head>
                        <title>27.</title>
                        <abbr>27</abbr>
                    </head>
                    <p xml:id="d001l179" n="1" rend="1"><emph style="font-style:italic">De la male digestion.</emph><lb/></p>
                    <lb/>
                    <p xml:id="d001l180" n="2" rend="2">Qant vos veirez l'egestion molle de l'ostor et incise et fisse, saichiez qe en suen
                    ventre est l'egestion enduree.</p>
                    <p xml:id="d001l181" n="3" rend="3">Dont, vos le devez curer selonc ce qe se contient desus el capitre de la cure de l'oisel
                    qant il ne puet egerir, li qels chapitres est li xviii[i].</p>
                    <p xml:id="d001l182" n="4" rend="4">Mes qant vos veirez l'egestion de l'oisel molle, coloree de janece, et la nigror qi
                    i est dedenz veirez trop entense, saichiez qe ce devint par male digestion.</p>
                    <lb/>
                    <p xml:id="d001l183" n="5" rend="5">Dont, la cure de li doit estre tele: tenez l'oisel en une chambre oscure et illec
                    le fetes tant jeüner qe la indigestion se cure et se remove da lui par soi meeme.</p>
                    <p xml:id="d001l184" n="6" rend="6">Et qant vos le voudrez pestre puis, tailliez trois soutils morseax de tiendre char
                    et poudriez le de poudre de semence de mastrurce ou de poudre de ging[i]bre de Seine
                    ou de brise, et pou a pou en peissiez l'oisel, acroissant li le past de jor en jor
                    pou et pou.</p>
                    <p xml:id="d001l185" n="7" rend="7">Et qant ensi l'avez un petit peu adoné, le devez metre a seoir sor sa perche et laissier
                    le enduire.</p>
                    <p xml:id="d001l186" n="8" rend="8">Et qant il a bien enduit, prenez de la terre dou fornel ou l'en cuit le pein et les
                    autres choses de maingier et metez la dedenz l'eve et leissiez l'i estre bien longemant,
                    et aprés ce trahez la terre de celle eve et collez l'eve bien.</p>
                    <p xml:id="d001l187" n="9" rend="9">Et qant elle sera bien collee, eschaufez la a feu en un veissel, et qant elle sera
                    chaude, metez dedenz la char dont vos volez pestre vetre oisel, et de cele char ensi
                    chaude dedenz celle eve le peissiez.</p>
                    <lb/>
                    <p xml:id="d001l188" n="10" rend="10">Et saichiez qe de char sunt aucune bone et aucune contreire.</p>
                    <p xml:id="d001l189" n="11" rend="11">Le contrarieuse sunt ceste: ce est la chars des gelines, qar elle est froide et feit
                    ventosité dedenz le ventre et ne se puet enduire.</p>
                    <p xml:id="d001l190" n="12" rend="12">Encore sunt autresi contrerieuse le char de la vache por ce q'ele sunt trop laxative,
                    mes ne porqant je ne di pas q'ele soient laxative de sa propre nature, mes por ce
                    q'elle sunt trop froide et de grant ponderosité, funt elle indigestion qant elle sunt
                    descendue dedenz l'estomac.</p>
                    <p xml:id="d001l191" n="13" rend="13">Et de ce porvient puis laxacions granz, por qoi l'en ne doit la pestre suen oisel
                    en aucune maniere.</p>
                    <p xml:id="d001l192" n="14" rend="14">Mes de char de guchartz et des puls de petit oissieaux et de pul d'arondes, qant l'en
                    les trove es nius, puet l'en et doit pestre suen oisel seüremant, qar mout li est
                    buen past.</p>
                    <p xml:id="d001l193" n="15" rend="15">Mes l'en nel [doit] pas pestre de char des columbes vielles, se ce n'est par neccessité,
                    et ce doit estre a la foee.</p>
                    <lb/>
                    <lb/>
                </div2>
                <div2 xml:id="d001c028">
                    <head>
                        <title>28.</title>
                        <abbr>28</abbr>
                    </head>
                    <p xml:id="d001l194" n="1" rend="1"><emph style="font-style:italic">De curer la murmuracion do ventre.</emph><lb/></p>
                    <lb/>
                    <p xml:id="d001l195" n="2" rend="2">Qant vos veirez ou sentirez dedenz le ventre de l'oisel sonor ou rugir ou murmuracion,
                    devez le curer en tele maniere: donez li a maingier de semence de masturce et de gingibre
                    blanc, et ce fetes dusq'a tant qe la ventosité soit cesee.</p>
                    <p xml:id="d001l196" n="3" rend="3">Et doit estre suen past par trois jorz de char d'oisseax.</p>
                    <p xml:id="d001l197" n="4" rend="4">Et s'il avint qe l'oisel ne garise par ces cures, fetes le bien engraissier, qar s'il
                    sera bien gras, par avanture il se sanera par soï meeme, ou s'il ne se saine, puis
                    q'il sera gras, il pora miauz soufrir et sera plus fort et plus roides a prendre les
                    mecines qe l'en li voudra doner.</p>
                    <lb/>
                    <lb/>
                </div2>
                <div2 xml:id="d001c029">
                    <head>
                        <title>29.</title>
                        <abbr>29</abbr>
                    </head>
                    <p xml:id="d001l198" n="1" rend="1"><emph style="font-style:italic">De char qi sunt bone por engrassier.</emph><lb/></p>
                    <lb/>
                    <p xml:id="d001l199" n="2" rend="2">Et qant voudriez engraisser vetre oissel de rapine, les meillor char et le plus puissant
                    qe l'en [trovast], selonc ce qe dist mestre Tariph, q'il les avoit exprovees, sunt
                    le char dou moutoncel petit, gras, mes non magre, et le char autresi des soriz petit
                    avec lait de cavre.</p>
                    <p xml:id="d001l200" n="3" rend="3">Encore sunt bone char autresi a engraissier les chars des gelines et de qaternices
                    et des cheels et des porceaus et de totes autres bestes petites, meememant qant il
                    sunt de huit ou de dis jorz, au plus, [et] q'il se commencent premieremant movoir.</p>
                    <p xml:id="d001l201" n="4" rend="4">Mes saichiez qe l'en ne le doit pas doner chaudes mes froides, qar se l'en les donast
                    chaudes, elle seroient trop nuissant.</p>
                    <p xml:id="d001l202" n="5" rend="5">Et saiche(e)nt tuit qe le ventosité venient as oisseax par male digestion ou par vent,
                    et qe par la ventosité pert l'oissel la vertu digestive et en chiet en grief et en
                    grant enfermité, dont il egerist adonc diverses et grosses egestions colorees de diverse
                    color.</p>
                    <p xml:id="d001l203" n="6" rend="6">Et une part de la egestion s'endure et se desiche dedenz le ventre et devint ensi
                    come preele, et de ce vient une enfermité a l'oisel resemblanz a une enfermité qi
                    est appellee colliche, de la qele nos vos parleron desoutz sout suen chapitre.</p>
                    <lb/>
                    <lb/>
                </div2>
                <div2 xml:id="d001c030">
                    <head>
                        <title>30.</title>
                        <abbr>30</abbr>
                    </head>
                    <p xml:id="d001l204" n="1" rend="1"><emph style="font-style:italic">De conoistre l'oisel s'il enduit bien.</emph><lb/></p>
                    <lb/>
                    <p xml:id="d001l205" n="2" rend="2">Se vos volez conoistre se li oisseax a bien enduit en suen past, esgardez et veez
                    se sa egestion est bien cuite, et saichiez qe, s'elle est bien cuite et bien digeste,
                    li blanc qi est dedenz sera si visceus et si tenanz qe, qant vos le tochierez, il
                    se tiendra ensi ensemble com se ce fust viscles.</p>
                    <lb/>
                    <lb/>
                </div2>
                <div2 xml:id="d001c031">
                    <head>
                        <title>31.</title>
                        <abbr>31</abbr>
                    </head>
                    <p xml:id="d001l206" n="1" rend="1"><emph style="font-style:italic">De la cure de l'enfermité qi est appellee coliche.</emph><lb/></p>
                    <lb/>
                    <p xml:id="d001l207" n="2" rend="2">Chaychanz, li rois de Parthe, dist qe ceste enfermité qi est appellee coliche porvient
                    a l'ostor en tel maniere qe li gestions se desiche et en s'endure en suen ventre ensi
                    q'il ne puet egerir.</p>
                    <lb/>
                    <p xml:id="d001l208" n="3" rend="3">Et apperent en lui ce enseigne, ce est qe si euz et suen fundemanz se constreingent
                    si q'il ne puet egerir, et qant il semble egerir, il sen mout grant dolor et fiert
                    et grate suen fundemant ou suen bec, et li chief li enfle por la trop ardor q'il sent.</p>
                    <p xml:id="d001l209" n="4" rend="4">Et es maxelles li vient une enfermitez qi est appellee branchons, ensi come vint as
                    enfanz petit; adonc est l'egestions de l'enfanz verde qant il a ceste enfermité, et
                    tot ausi devint a l'ostor, qant il a ceste enfermité, qe sa egestion est verde autresi.</p>
                    <lb/>
                    <p xml:id="d001l210" n="5" rend="5">Dont qant l'egestions de l'oissel apert tele, com je vos ai dit avant, q'ele s'endurt
                    ou q'ele desice en suen ventre ou q'elle se convertisse ensi come preelles, si com
                    il est dit desus, doit bien porveoir de curer la, por qoi l'en doit doner adonc a
                    l'oisel de la semence dou masturce et dou gingibre et des oissieaux qi sunt appellé
                    guchartz et de puls des arondes et des petitz soriz et des granz soriz ausi avec oile,
                    et ne soient ja lor os ro[m]pu en aucune maniere, et de char de levre, qar ce resemble
                    ensi com a char de soriz.</p>
                    <p xml:id="d001l211" n="6" rend="6">Ou prenez troiz morseax de char et metez le dedenz oile d'olive ou dedenz oile de
                    noiz et puis en peissiez l'oisel, et saichiez qe l'oile est mecine a ceste enfermité
                    et le char qe bien se digerent.</p>
                    <p xml:id="d001l212" n="8" rend="8">Ou prenez une columbe et fendez la parmi le ventre, et tant longemant la tenez en
                    vetre main et la estreigniez qe tout le sanc isse de li, et adonc qant li sanc en
                    sera bien toutez issuz, peissiez vetre oisel.</p>
                    <p xml:id="d001l213" n="9" rend="9">Mes [en ceste] enfermité veons nos dou ttot le chars des gelines, qar elle i sunt
                    mout mauveisse et mout nuissant et commovent molte ventosité.</p>
                    <lb/>
                    <p xml:id="d001l214" n="10" rend="10">Et qant vos veirez l'egestion chaingee et douter[e]z q'il n'ait autre enfermité qe
                    ceste, donez li adonc a maingier de penidies blanc, qar il rompent la ventosité et
                    laxent le ventre et sunt a ce trop profitable.</p>
                    <p xml:id="d001l215" n="11" rend="11">Et qant vos veirez en sa egestions ensi come preelles, peissiez le adonc par trois
                    jor de petitiz soriz, et au qart jor le peissiez de char de gelines graisses noires.</p>
                    <p xml:id="d001l216" n="12" rend="12">Ou prenez une columbe vive et gitez la devant l'oisel et li leissiez prendre et deplumer,
                    et qant li sanc en comenciera a issir et a aparoir, metez illec dont il ist le sanc
                    de l'oile susimin et de poudre de zucre blanc pisté et leissiez le ensi maingier,
                    et aprés ce le fetes maingier ensi par troiz jors.</p>
                    <p xml:id="d001l217" n="13" rend="13">Et aprés ce qe li troi jor serunt passé, prenez une soriz feme et escorciez la et
                    reversez les pils de la pel dedenz, et puis la emplez d'oile de susimin et donez la
                    ensi a maingier a l'oisel.</p>
                    <p xml:id="d001l218" n="14" rend="14">Encore prenez de semence d'anet et de chardons et de pevre et de semence de racine
                    et fenocle et pistez toutez ces choses et mellez les ensemble avec oile de susimin,
                    et de ce fetes un cristier a l'oisel.</p>
                    <p xml:id="d001l219" n="15" rend="15">Ou prenez de butre de vache et de pevre et de sal armoniac et tridez les ensemble
                    et de ce fetes un cristier.</p>
                    <p xml:id="d001l220" n="16" rend="16">Ou prenez de semence de jusquiam et de semence d'anet et de semence de racine et de
                    semence de chardons, de fenocle, de chascuns cinc granz, et tridez totes ces chosez
                    ensemble et metez le dedenz une pel de soriz enversee et donez les ensi a maingier
                    a l'oisel.</p>
                    <p xml:id="d001l221" n="17" rend="17">Ou prenez de zucre blanc et de mirabolains et metez lez dedenz une fiel de berbiz,
                    et puis lez donez ensi a maingier a l'oisel.</p>
                    <p xml:id="d001l222" n="18" rend="18">Ou fetes li un cristier de butre de vache.</p>
                    <lb/>
                    <p xml:id="d001l223" n="19" rend="19">Mes s'il avint qe toute ce chouse ne li vailent rien, metez en la char qe vos li donez
                    a maingier oile de mirasol, se ce sera en seison d'iver, mes se ce sera en seison
                    d'esté, enfondez la char dont vos le peissiez dedenz l'oile nomé.</p>
                    <p xml:id="d001l224" n="20" rend="20">Et s'il par avanture refu[s]ast par ochaison de cest oile suen past, gitiez en de
                    cestui oile en sa bouche et en ses maiselles, et ceste mecine suffissent a l'enfermité
                    nomee.</p>
                    <lb/>
                    <lb/>
                </div2>
                <div2 xml:id="d001c032">
                    <head>
                        <title>32.</title>
                        <abbr>32</abbr>
                    </head>
                    <p xml:id="d001l225" n="1" rend="1"><emph style="font-style:italic">De la cure des verms nés dedenz le ventre.</emph><lb/></p>
                    <lb/>
                    <p xml:id="d001l226" n="2" rend="2">Li rois Chaichanz de Parthe dist qe, qant vos veirez vetre oisel deplumer soi ou avoir
                    les plantes de ses piez enflees desoure, qe vos saichiez adonc veraiemant qe ce li
                    devint par ochaison d'une enfermité la qelle vient de verms qe li naissent el ventre,
                    li qel verm sunt fet en semblance de granz des zuches.</p>
                    <p xml:id="d001l227" n="3" rend="3">Et de ce le doit l'en curer en tel maniere: prenez de suc de pomes granees fortes
                    et enfondez la char dont vos volez pestre l'oisel et puis l'en peissiez, et donez
                    li autresi girofles a maingier avec la char.</p>
                    <p xml:id="d001l228" n="4" rend="4">Ou prenez une pel d'une soriz feme et lavez la bien en eve en la qele aient esté fic
                    buili, et puis prenez dou brou de ceax fic et metez en dedenz cele pel, et metez avec
                    autresi cinc granz de ris autresi, et par trois jorz peissiez de ce vetre oissel.</p>
                    <lb/>
                    <p xml:id="d001l229" n="5" rend="5">Ou prenez auqant de cisre et poudriez le bien, et puis prenez trois morseaus de char
                    et oingiez les de miel et puis poudriez desus de cele poudre des cisres et donez la
                    a maingier a l'oisel.</p>
                    <lb/>
                    <p xml:id="d001l230" n="6" rend="6">Et saichent tuit qe ceste mecine purge l'oisel de tout vers.</p>
                    <lb/>
                    <lb/>
                </div2>
                <div2 xml:id="d001c033">
                    <head>
                        <title>33.</title>
                        <abbr>33</abbr>
                    </head>
                    <p xml:id="d001l231" n="1" rend="1"><emph style="font-style:italic">De fere amender l'oissel de venir a reclam qant il
                    n'i vient volentiers.</emph><lb/></p>
                    <lb/>
                    <p xml:id="d001l232" n="2" rend="2">Qant l'ostors ne vient au reclam volentiers, sa cure est tele: prenez dou basilicon
                    qi neist es lacs, et sechiez le bien et pois le poudriez, et de cele poudre metez
                    sor le chars dont vos devez pestre l'oisel, et puis l'en peissiez.</p>
                    <p xml:id="d001l233" n="3" rend="3">Ou prenez d'une confeccion qi est appellee brise et donez la avec suen past a l'oisel.</p>
                    <p xml:id="d001l234" n="4" rend="4">Et se vos veirez vetre oisele comencer de venir bien au reclam, donez li aucune foee
                    a maingier de char de chevaus bien grasse; et de ces chars devez tout adés avoir et
                    aporter avec vos, qar por amor de celes chars l'oisel ne vos leissiera jamés tant
                    com il les sente estre avec vos, ainçois vos viendra trop volentiers come cil qi vos
                    amera de trop grant amor.</p>
                    <p xml:id="d001l235" n="5" rend="5">Encore vault mout a ce a prendre l'oisel la nuit sor suen poing mainte foee, et doit
                    l'en oindre suen gant de les nomees chars dou cheval, por ce qe li oisseaux i seera
                    plus volentiers desus.</p>
                    <p xml:id="d001l236" n="6" rend="6">Ou prenez dou lombil dou ceval en qantité d'un gran de cisre ou pou plus et mollifiez
                    le bien entre vos maains, et qant vos l'avrez bien mollifiee, oingiez en le bec a
                    l'oisel.</p>
                    <lb/>
                    <p xml:id="d001l237" n="7" rend="7">Et saichient tui[t] qe li oissieaux devint ensi come fol d'amer formant suen segnor
                    por ochaison de ceste ointure, dont il avint q'il vient puis tant volentiers au reclam
                    qe ce est une grant mervoille.</p>
                    <lb/>
                    <lb/>
                </div2>
                <div2 xml:id="d001c034">
                    <head>
                        <title>34.</title>
                        <abbr>34</abbr>
                    </head>
                    <p xml:id="d001l238" n="1" rend="1"><emph style="font-style:italic">De la cure dou vomir.</emph><lb/></p>
                    <lb/>
                    <p xml:id="d001l239" n="2" rend="2">Qant l'ostor vomist et gete le past, sa cure doit estre ceste: l'en le doit fere tant
                    jeunier qe l'en puisse conoistre q'il ait bien vuidié l'estomac, et aprés ce doit
                    l'en prendre trois pieces de char tiendre et poudrier desus gingibre de Seine et semence
                    de masturce et doner le puis a maingier a l'oisel.</p>
                    <p xml:id="d001l240" n="3" rend="3">Et au segont jor aprés le main li doi[n]t l'en trois petitez pieces de char tiendre,
                    et qant viendra puis a hore de midi, donez li le remanant de suen past, tailliez par
                    morseaux et mis en eve chaude.</p>
                    <p xml:id="d001l241" n="4" rend="4">Et s'il avint q'il nel reteigne encore mes le vomisse et le giet, fetes ceste autre
                    mecine: prenez de la terre dou fornel ou dou foolair arse et metez dedenz eve clere,
                    et puis i tailliez dedenz la char dont vos volez peistre l'oisel par morseaux petit;
                    de ceax morseax peissiez puis l'oisel.</p>
                    <p xml:id="d001l242" n="5" rend="5">Ou prenez char de mouton et eschaufez la en eve chaude et donez la a maingier a l'oisel.</p>
                    <lb/>
                    <p xml:id="d001l243" n="6" rend="6">Et se aucune de ces mecines ne li valt, au dereain est ceste la sovreine: prenez une
                    espiece qe l'en appelle phangar et metez la es chars en eve chaude, et qant elle i
                    sera demoree bien longemant, donez a maingier a l'oisel cele char.</p>
                    <p xml:id="d001l244" n="7" rend="7">Et saichent tuit qe ceste mecine est bien esprovee et q'ele confort l'estomac et l'apetit
                    et engraisse l'oisel.</p>
                    <p xml:id="d001l245" n="8" rend="8">Ussez ausi a doner a l'oisel a maingier dou pevre, qar mout li est profitable.</p>
                    <lb/>
                    <lb/>
                </div2>
                <div2 xml:id="d001c035">
                    <head>
                        <title>35.</title>
                        <abbr>35</abbr>
                    </head>
                    <p xml:id="d001l246" n="1" rend="1"><emph style="font-style:italic">De la cure de la fleume et de la colere par vomir.</emph><lb/></p>
                    <lb/>
                    <p xml:id="d001l247" n="2" rend="2">Prenez de cele semence qi est appellee stafisagrie montenere vii grans, se ce est
                    des greignors oisseax, mes se ce est por oisel de dimie maniere, prenez en seulement
                    cinc, et se ce [est] por menor oisel, prenez en trois tant seulement.</p>
                    <p xml:id="d001l248" n="3" rend="3">Et escorciez les et tridez les bien qant il serunt escorcié, et puis metez ensi dedenz
                    la char dont vos volez pestre l'oisel en tel maniere qe li oisseaux ne s'en puisse
                    en nulle guise apercevoir, et puis l'en peissiez.</p>
                    <p xml:id="d001l249" n="4" rend="4">Et saichent tuit qe ce purgera maintenant la fleume et la colore.</p>
                    <p xml:id="d001l250" n="5" rend="5">Et aprés ce, qant vos le voudriez pestre, donez li d'un collumbel gras ou d'un pul
                    ou d'une geline noire grasse ou de char de soriz ou de char d'oisseaux.</p>
                    <p xml:id="d001l251" n="6" rend="6">Et saichent tuit qe, ussant l'en ceste cure, se saine bien l'oisel et s'engraisse
                    et avra buen apetit de maingier et vollentier oissielera.</p>
                    <lb/>
                    <p xml:id="d001l252" n="7" rend="7">Et se vos volez bien purger vetre oisel de la fleume et des lombrices et de la colore,
                    prenez de la graisse qe l'en trove sout la coue dou mouton es partiez d'Espaingne,
                    qant li moutons sera ocis novelemant, et oingiez la de miel et la donez a l'oisel
                    avec suen past.</p>
                    <p xml:id="d001l253" n="8" rend="8">Aprés ce liez l'oisel au soleauz tant q'il s'echaufe suen dos et metez devant un bacin
                    d'eve munde et belle par ce q'il boive a sa volenté.</p>
                    <p xml:id="d001l254" n="9" rend="9">Et saichent tuit qe por ceste cure se purgera bien l'oisel dou tout.</p>
                    <p xml:id="d001l255" n="10" rend="10">Encore est mout buens li zucres ros por purger bien, et est el ventre de l'oisel froitez
                    et munde li stomac et li done buen apetit de maingier et volenté d'oisilier.</p>
                    <lb/>
                    <lb/>
                </div2>
                <div2 xml:id="d001c036">
                    <head>
                        <title>36.</title>
                        <abbr>36</abbr>
                    </head>
                    <p xml:id="d001l256" n="1" rend="1"><emph style="font-style:italic">De fere muer viaz l'oisel.</emph><lb/></p>
                    <lb/>
                    <p xml:id="d001l257" n="2" rend="2">Qant vos volez fere tost muer vetre oissel, prenez des glandes qe l'en trove el col
                    dou mouton et seichiez les a l'ombre, puis qe vos en avrez fet lesches soutils.</p>
                    <p xml:id="d001l258" n="3" rend="3">Et qant voz voudrez pestre vostre oisel de mue, prenez de la nomee poudre o une pointe
                    de coutel et la poudriez sor, la char dont vos volez pestre l'oisel, et ensi li donez
                    a maingier.</p>
                    <p xml:id="d001l259" n="4" rend="4">Et ceste mecine li fetes dou setm' en setem jor.</p>
                    <p xml:id="d001l260" n="5" rend="5">Encore donez li es set jor set puis d'arondes a maingier, et aucune foee li donez
                    a maingier autresi de peissons.</p>
                    <p xml:id="d001l261" n="6" rend="6">Encore prenez autresi des vespes grans et seichiez les et poudriez les, et de cele
                    poudre li donez o suen past a maingier.</p>
                    <lb/>
                    <p xml:id="d001l262" n="7" rend="7">Encore prenez autresi l'espoile dou serpant et sechiez bien et tridez la et la li
                    donez a maingier avec suen past.</p>
                    <p xml:id="d001l263" n="8" rend="8">Encore li est mout buen por doner a maingier char de trois ranez et char de nible
                    et char de bisse escuere.</p>
                    <lb/>
                    <p xml:id="d001l264" n="9" rend="9">Et qant vos veirez qe vestre oisseaux commenciera a gitier les pennes, aspergiez sor
                    les chars qe vos li volez doner a maingier chascun jor assiduemant d'oile de susimin,
                    qar ce est mout buen a humifier le cors de l'oisel et a fere qe le penne nove naissant
                    molle et tiendre et no sseche et aspre.</p>
                    <p xml:id="d001l265" n="10" rend="10">Et saichiez qe totes pennes le qeles gite l'oisseaux de novel dures, seches et fragiles
                    et sanz fortece, vienent trop foible aprés et sanz aucune vertu.</p>
                    <p xml:id="d001l266" n="11" rend="11">Et ce devient por le mauveises mecines qi lli sunt donee, le qelle l'ont fet muer
                    trop subitemant et ont corumpue la vertu de suen stomac.</p>
                    <lb/>
                    <lb/>
                </div2>
                <div2 xml:id="d001c037">
                    <head>
                        <title>37.</title>
                        <abbr>37</abbr>
                    </head>
                    <p xml:id="d001l267" n="1" rend="1"><emph style="font-style:italic">Dou past qi fet oissir les pennes novelles bones.</emph><lb/></p>
                    <lb/>
                    <p xml:id="d001l268" n="2" rend="2">La meillor mecine et la plus exprovee qe l'en puisse fere as bones pennes muer est
                    doner a maingier a l'oisel pivions de columbez et puis de petitz oisseaux buens et
                    tiendres, qant il se commencent premieremant a movoir ou a esprover soi s'il poent
                    voler, et puis d'arondes autresi en lor seison et char de moutons ointes d'oile de
                    noiz et d'oile d'olive melleemant, ou fondez [l]es dedenz amdeus cels oiles.</p>
                    <p xml:id="d001l269" n="3" rend="3">Ou prenez char de levre et seichiez les et poudriez les; de cele poudre poudrez les
                    char qe vos a vetre oisel volez doner a maingier.</p>
                    <p xml:id="d001l270" n="4" rend="4">Et saichient qe ceste char sunt sain a l'oisel et le funt bien muer et l'engraissent.</p>
                    <p xml:id="d001l271" n="5" rend="5">Mes gardez vos de doner tantes mecines a l'oisel, qar mout li est perils.</p>
                    <lb/>
                    <lb/>
                </div2>
                <div2 xml:id="d001c038">
                    <head>
                        <title>38.</title>
                        <abbr>38</abbr>
                    </head>
                    <p xml:id="d001l272" n="1" rend="1"><emph style="font-style:italic">Deu leu de la mue.</emph><lb/></p>
                    <lb/>
                    <p xml:id="d001l273" n="2" rend="2">A ce doit l'en savoir qe li leus ou l'en doit metre l'oisel en mue doit estre tels
                    qar il doit estre lonteins et sevrez de trop clamor et de trop aler d'aucun et trop
                    usance autresi, et nuls doit aler pres de la mue ni dormir, qar li rumors et le parler
                    de chascun qi demorast pres de la mue est trop contra cuer a l'oisel et trop fort
                    li anuie.</p>
                    <p xml:id="d001l274" n="3" rend="3">Et la meisons de la mue ne doit estre overte devers cele partie dont vient li vent
                    de midi, qi est appeliez austre.</p>
                    <p xml:id="d001l275" n="4" rend="4">Encore se doit l'en porveoir sor totes choses en toute maniere qe li leus de la mue
                    ne soit fumeus ni poudreus et q'il ne soi[t] en leu ou ait esté devant acustumé de
                    fere feu, qar le fumositez qi i avroit esté fete et qi avroit sorpris le leu de fumee
                    nuiroit trop a l'oisel et l'empleroit de peoils, por qo[i] il se feroit magres et
                    foibles.</p>
                    <p xml:id="d001l276" n="5" rend="5">Et s'il avint qe sa garde ne se porvoie de ce et rien n'en saiche, il se mervoilera
                    de sa magrece, por qoi elle soit et dont elle viegne.</p>
                    <p xml:id="d001l277" n="6" rend="6">Et ensi mura l'oisel s'il n'est subitemant et tot secoruz et aidiez.</p>
                    <lb/>
                    <lb/>
                </div2>
                <div2 xml:id="d001c039">
                    <head>
                        <title>39.</title>
                        <abbr>39</abbr>
                    </head>
                    <p xml:id="d001l278" n="1" rend="1"><emph style="font-style:italic">D'amegrir l'oisel qant l'en l'oste de mue.</emph><lb/></p>
                    <lb/>
                    <p xml:id="d001l279" n="2" rend="2">Qant vos trahez vostre oisel de mue et vos le volez amegrir, prenez dou poumon d'un
                    oisel et tailliez le soutilmant, mes ne por qant en tiel maniere le tailliez qe li
                    morsel remaingnent entier, et aprés ce le fetes bien laver en eve froide dusq'a tant
                    q'il soient bien mundé et bien purgé dou sanc et de sa vertu, et donez les a maingier
                    a l'oisel.</p>
                    <p xml:id="d001l280" n="3" rend="3">Et saichent tuit qe ceste mecine liquefie la graisse de l'oisel et le fet amegrir.</p>
                    <lb/>
                    <p xml:id="d001l281" n="4" rend="4">Encore a ce une autre cure mout bone: prenez de sal blanc et de sal geme andranen
                    en qantité d'une oinçe et fetes le trider et donez le a maingier a l'oisel en trois
                    [morseax de char] et metez eve devant lui por ce q'il boive qant il velt, et la nuit
                    metez fanc mout humide la ou il dort, mes premieremant metez vetre oisel iluec.</p>
                    <p xml:id="d001l282" n="5" rend="5">Et saichiez qe por ochaison de cestui fanc veilliera l'oisel toute nuit, et ensi liquifiera
                    sa graisse et se purgera et deviendra humitez suen cors.</p>
                    <lb/>
                    <lb/>
                </div2>
                <div2 xml:id="d001c040">
                    <head>
                        <title>40.</title>
                        <abbr>40</abbr>
                    </head>
                    <p xml:id="d001l283" n="1" rend="1"><emph style="font-style:italic">De curer la depenaxon de l'oisel.</emph><lb/></p>
                    <lb/>
                    <p xml:id="d001l284" n="2" rend="2">Qant l'oisseax se depenne, ceste est sa cure: prenez des pomes granees douces et en
                    trahez le suc, et en celui suc tailliez menuemant morseax de char et puis le donez
                    a maingier a l'oisel.</p>
                    <lb/>
                    <p xml:id="d001l285" n="3" rend="3">Et se ce ne li val, prenez cinc granz de frument et cinc de ris et metez le en la
                    pel d'une soriz baigniee et donez les puis a maingier a l'oisel.</p>
                    <p xml:id="d001l286" n="4" rend="4">Ou prenez de cisre blanc un pou et fetes le arostir et tridez le et puis prenez trois
                    morseax de char et oingiez les de miel et poudrez desus de cele poudre qi est dite
                    de cisre, et puis les [donez] a maingier a l'oisel.</p>
                    <p xml:id="d001l287" n="5" rend="5">Et saichiez qe ceste mecine chace toutz le lombrices qi li naissent dedenz le cors.</p>
                    <p xml:id="d001l288" n="6" rend="6">Mes s'il avenist qe vos conoissiez qe sa egestions fust en suen ventre et por ce fust
                    cele depenason, fetes li un cristier de butre de vache viauz.</p>
                    <p xml:id="d001l289" n="7" rend="7">Mes se vos conoisiez cele depennason estre par corosion, prenez de sal armoniac blanc
                    et de gingibre et de girofles et de sal comun, et toutes ces choses tridez bien et
                    les crivelés et puis en soflez un pou en les nares de l'oisel et mout li vaudra.</p>
                    <lb/>
                    <lb/>
                </div2>
                <div2 xml:id="d001c041">
                    <head>
                        <title>41.</title>
                        <abbr>41</abbr>
                    </head>
                    <p xml:id="d001l290" n="1" rend="1"><emph style="font-style:italic">De curer les peoils.</emph><lb/></p>
                    <lb/>
                    <p xml:id="d001l291" n="2" rend="2">Qant il avint qe vetre oisseax a peoils, a ces enseignes le porez conoistre, qar li
                    peoil vienent a l'oisel tot adés vers le chief et vers les euz, por ce q'il boivent
                    des euz, et sachiez qe s'il ne poent prosmer as euz, il murent de soi maintenant.</p>
                    <p xml:id="d001l292" n="3" rend="3">Et por ce sunt maint fauconier qi metent es plumes dou col de l'oisel orpigmant, por
                    ce qe ce defent qe li peoil ne poent passer ais euz per boivre.</p>
                    <p xml:id="d001l293" n="4" rend="4">Mes nos ussons a ce mout plus legiere cure, qe est qe nos prenons l'oisel trois jorz,
                    et chascun de ceax trois jorz deus foees ou trois l'envolvon en une pecie blanche
                    et soutil de lin et le meton au soleauz, et ceste pecie suffomigon de surfre, et adonc
                    le peoil se traient tuit.</p>
                    <p xml:id="d001l294" n="5" rend="5">Encore saiche qe se l'en li met liquirice verde tridee en la sumité des pennes, tuit
                    li peoil muiront maintenant, et auqant sunt qi prenent de la liquirice verde li fust
                    et les foilles et les gietent aprés le leu ou li oissieaux siet et demore, et por
                    ochaison de l'odor de lor avint qe tuit li oisel maintenant se muirent.</p>
                    <p xml:id="d001l295" n="6" rend="6">Ou prenez auqant de bambaz et en fetes un anel et oingiez le de fece de vin et metez
                    le el col de l'ostor, de nuit ou de jor, qant il siet sor vetre main, et saichiez
                    qe maintenant viendront tuit li peoil a l'anel dou banbaz qe l'oisseaus avra el col,
                    et qant vos veirez qe l'anel li sera assez esté el col, gitiez le aillors.</p>
                    <p xml:id="d001l296" n="7" rend="7">Ou prenez d'oile d'olive et oingiez les jambes ou le plantes et les doiz de l'oisel,
                    et ensi veirez atant tuit li peoil venir a l'odor de l'oile, et voz le porrez adonc
                    fere ocire tout plainemant.</p>
                    <lb/>
                    <lb/>
                </div2>
                <div2 xml:id="d001c042">
                    <head>
                        <title>42.</title>
                        <abbr>42</abbr>
                    </head>
                    <p xml:id="d001l297" n="1" rend="1"><emph style="font-style:italic">De curer la podrage.</emph><lb/></p>
                    <lb/>
                    <p xml:id="d001l298" n="2" rend="2">Qant vos veirez qe vestre oisels ait la podrage, en ceste maniere le devez curer:
                    premieremant li devez oster les champenellez et veoir se li laz li sunt trop estroit
                    et non doner li a maingier fors qe puis d'oissieax qi encore n'aient comencié voler,
                    ou buens pivions, et ce doit l'en fere dusq'atant q'il soit geriz.</p>
                    <p xml:id="d001l299" n="3" rend="3">Et le doit l'en [fere] premierement de soir et tenir le ensi en abstinence par deus
                    jor, ce est doner li a maingier seulement de soir et pou, mes le tierz jor aprés le
                    doit l'en pestre auqant plus.</p>
                    <lb/>
                    <p xml:id="d001l300" n="4" rend="4">Et s'il avint qe les plaintes de ses piez li enflent, sa cure doit estre tele: prenez
                    une piece de veire, et o cele piece de veire navrés li le plaintes soutilmant et leissiez
                    li ensir le sanc et putrede.</p>
                    <p xml:id="d001l301" n="5" rend="5">Aprés ce prenez d'aloepat et de gumme et d'aubume d'ou et de gum arabic et de groc,
                    et metez toutes ces choses en un veisel de fer et puis le metez sor le feu ensi dedenz
                    le veisel et les leissiez tant ester q'ele se liquifient, et qant elle liquifie et
                    melle ensemble, oingiez en les plaintes de l'oisel.</p>
                    <p xml:id="d001l302" n="6" rend="6">Et saichent tuit qe ceste mecine chace la dolor et constraint la reume.</p>
                    <p xml:id="d001l303" n="7" rend="7">Mes s'il ne saine por ce dou tot, prenez d'un fust de mirte et metez li uns des chiés
                    dedenz [le feu] si q'il s'alume en la sumité de celui chief, et puis en cuissiez le
                    leu de l'enfleüre.</p>
                    <p xml:id="d001l304" n="8" rend="8">Mes gardez qe vos ce fetes en tel maniere qe vos ne dampnez li nerf ni les plantes
                    des piez de l'oisel.</p>
                    <lb/>
                    <lb/>
                </div2>
                <div2 xml:id="d001c043">
                    <head>
                        <title>43.</title>
                        <abbr>43</abbr>
                    </head>
                    <p xml:id="d001l305" n="1" rend="1"><emph style="font-style:italic">Comant l'en doit fere la cave.</emph><lb/></p>
                    <lb/>
                    <p xml:id="d001l306" n="2" rend="2">Encore fetes une chave en terre, parfonde deus branz et [un] braz ample, et eschau[f]ez
                    la dedenz o sermentes de vignes, et qant elle sera bien eschaufee, trahez en tout
                    ce qi i sera dedenz de feu et de ceindre.</p>
                    <p xml:id="d001l307" n="3" rend="3">Et qant vos la avrez bien mundee, borfez la de vin, et puis envolupez l'oisel dedenz
                    un pan de lin soutil, et desor la chave metez une lame soutil, et puis tenez l'oisel
                    ensi envolupé desoure cele lame ensi qe la chalor et la vapor de la cave passent a
                    lui.</p>
                    <p xml:id="d001l308" n="4" rend="4">Et vos veirez qant l'oisseax sera bien eschaufez q'il li istrunt gote liquide des
                    nares, ensi come avint qe por refroidemant issent a aucun animau humidité des nares.</p>
                    <lb/>
                    <p xml:id="d001l309" n="5" rend="5">Et aprés ce ostés l'oisel d'iluec et peissiez le de char chaudes de grasse geline
                    noire.</p>
                    <p xml:id="d001l310" n="6" rend="6">Et ce qe l'en remaindra a maingier li donez l'autre jor aprés, mes donez li chaut,
                    et aprés ce le peissiez des bones chars et ce li vaudra sanz faille, qar exprovez
                    est.</p>
                    <lb/>
                    <lb/>
                </div2>
                <div2 xml:id="d001c044">
                    <head>
                        <title>44.</title>
                        <abbr>44</abbr>
                    </head>
                    <p xml:id="d001l311" n="1" rend="1"><emph style="font-style:italic">Dou ardant apetit.</emph><lb/></p>
                    <lb/>
                    <p xml:id="d001l312" n="2" rend="2">Qant vetre oisseaux a trop ardant apetit de maingier, donez li a boivre totes voies
                    de butre vieauz et pou de char li donez a maingier.</p>
                    <p xml:id="d001l313" n="3" rend="3">Et saichiez qe cestui vices se cure par butre plus tost qe par char, et por ce qant
                    l'en li done la char, l'en la doit efundre dedenz le butre.</p>
                    <lb/>
                    <lb/>
                </div2>
                <div2 xml:id="d001c045">
                    <head>
                        <title>45.</title>
                        <abbr>45</abbr>
                    </head>
                    <p xml:id="d001l314" n="1" rend="1"><emph style="font-style:italic">De curer la dolor dou dos.</emph><lb/></p>
                    <lb/>
                    <p xml:id="d001l315" n="2" rend="2">Qant vos veirez a vetre oissel avoir dolor el dos ou en l'espine, sa cure est tele:
                    prenez le et liez le sor un feis de fen ou d'erbe, et aprés ce prenez une zuche foree
                    des petitz forainz el font, et li gitez eve dedenz si q'ille isse par les forains
                    et chee sor les humres de l'oissel [et] entre les espales.</p>
                    <p xml:id="d001l316" n="3" rend="3">Et ce doit l'en fere mes non pas assiduemant, et li forain doivent tant petit estre
                    qe l'eve en isse ensi plainemant q'ele n'en semble issir mes isse ensi come entremissivemant,
                    ensi qe li oissieax ne repasse a la foee.</p>
                    <p xml:id="d001l317" n="4" rend="4">Et saichent tuit qe li past de l'oissel doit estre adonc de char baigniee en oile
                    comun ou en oile de noiz.</p>
                    <p xml:id="d001l318" n="5" rend="5">Ou fetes buillir auqant de vin et enfundez dedenz une piece de feautre, et aprés ce
                    colez le feautre et le prenez o les mains, et tant tost eschaufez l'oisel o celui
                    feutre el dos ou en chascun autre leu ou vos poez conoistre q'il sente la dolor, et
                    ce fetes savant.</p>
                    <lb/>
                    <lb/>
                </div2>
                <div2 xml:id="d001c046">
                    <head>
                        <title>46.</title>
                        <abbr>46</abbr>
                    </head>
                    <p xml:id="d001l319" n="1" rend="1"><emph style="font-style:italic">De curer la corrosion.</emph><lb/></p>
                    <lb/>
                    <p xml:id="d001l320" n="2" rend="2">La corrosions, selonc ce qe dist Bulchanz d'Armarie, vint en deus manieres, et chascune
                    commence es eles.</p>
                    <p xml:id="d001l321" n="3" rend="3">Et en l'une de ces deus manieres, qant vos veirez l'oisel o suen bec deplumer ses
                    eles et aucune des pennes gitier, prenez cele penne gitiee et gardez se la corosion
                    est da chief dusq'au chanul et s'ele passe dusq'a la char de l'oisel.</p>
                    <lb/>
                    <p xml:id="d001l322" n="4" rend="4">Sa cure est tele: prenez bone galie, ce est une confections fete de bones espices,
                    et parmi le chanul des pennes corroses en cele part ou vos veirrez li chanuls carros
                    et overt, metez tant de la nomee confection qe vos puissiez cuidier q'ele parviegne
                    au leu et au commençemant de la corrosion.</p>
                    <p xml:id="d001l323" n="5" rend="5">Et saichient tuit q'elle s'acurera mout s'il avint qe la mecine parviegne dusq'au
                    commençemant de li, qar ceste enfermité prent naiscemant dedenz les chanuls.</p>
                    <lb/>
                    <p xml:id="d001l324" n="6" rend="6">Mes ceste autre mecine est en li meillor, ensi come dist mestres [Tariph], qi dist
                    q'il l'avoit exprovee.</p>
                    <p xml:id="d001l325" n="7" rend="7">Prenez aisit vieauz et fort et metez dedenz auqant d'ails pistez et d'orpigmant et
                    de zenapre vert et un pou de sal et de borac armenic, et puis fendez et ovrés les
                    chanuls des pennes coroses de l'oisel, et par celes sissures et overtures des chanuls
                    mettés de ceste mecine, et saichient tuit q'ele est bien exprovée.</p>
                    <lb/>
                    <lb/>
                </div2>
                <div2 xml:id="d001c047">
                    <head>
                        <title>47.</title>
                        <abbr>47</abbr>
                    </head>
                    <p xml:id="d001l326" n="1" rend="1"><emph style="font-style:italic">D'une maniere de corrosion et de la cure.</emph><lb/></p>
                    <lb/>
                    <p xml:id="d001l327" n="2" rend="2">L'autre maniere de ceste enfermité est mout diverse de ceste, qar elle n'est pas es
                    chanuls mes es osses de l'oisel et neist et se cree ou par trop sanc ou par naturel
                    prurit.</p>
                    <p xml:id="d001l328" n="3" rend="3">Sa cure est tele: fetes saignier l'oisel de les deus voines q'il a sout les eles et
                    puis ussez de les nomees mecines.</p>
                    <p xml:id="d001l329" n="4" rend="4">Enseigne de ceste enfermité est qe vos veirez l'oisel gitier les plumes et non pas
                    les pennes granz et les gietera des eles et non pas coroises, ançois serunt bien enterre
                    et bien saine.</p>
                    <p xml:id="d001l330" n="5" rend="5">Et saichient tuit qe ceste enfermité est trop grief por cure[r], et s'ele n'est curee
                    par aucun sage et esprové home en ce, li oisseaus en perira sanz nulle faille.</p>
                    <lb/>
                    <lb/>
                </div2>
                <div2 xml:id="d001c048">
                    <head>
                        <title>48.</title>
                        <abbr>48</abbr>
                    </head>
                    <p xml:id="d001l331" n="1" rend="1"><emph style="font-style:italic">Des enseignes de la sainté ou de la maladie.</emph><lb/></p>
                    <lb/>
                    <p xml:id="d001l332" n="2" rend="2">Esgardez bien vetre oisel et veez s'il set droitemant sor la perche d'andeus les lez
                    et s'il avra engal le mou de chascun lé et se sa chars sera dure et se andoui li os
                    qi sunt en sa boche sunt engal, qar se ceste enseigne aperent en lui, saichent tuit
                    q'il est sainz bien sanz nulle faille.</p>
                    <lb/>
                    <p xml:id="d001l333" n="3" rend="3">Mes qant vos [le] veirez voler et tenir suen chief plus pleié vers une partie qe vers
                    une autre et soi pleier tot plus sor un leu qe sor un autre, saichiez adonc qe sa
                    enfermitez est en cele partie ou il incline le chief et ou il se plie tout et ou il
                    se revoit volentiers.</p>
                    <p xml:id="d001l334" n="4" rend="4">Encore prenez vos garde se vetre oissieaux, qant il vole, se detort majormant en un
                    lé qe en un autre ou par avanture se li oisseaux q'il chace torne vers cele part ou
                    il ne se puet virer, et saichiez qe par ces enseignes et par ces manieres poroiz conoistre
                    l'enfermité et la sainté de lui manifestemant.</p>
                    <p xml:id="d001l335" n="5" rend="5">Mes le principaus enseigne sunt ceste: encerchiés les osses qi sunt sor l'orifice
                    dou cul et les voines autresi qi sunt en les extremitez des eles, qar, sentant li
                    fauconiers ces leus, legieremant porra conoistre se sis oisseaux sera sains ou enfermez
                    ou s'i[l] soistendra debilité ou dolor.</p>
                    <lb/>
                    <lb/>
                </div2>
                <div2 xml:id="d001c049">
                    <head>
                        <title>49.</title>
                        <abbr>49</abbr>
                    </head>
                    <p xml:id="d001l336" n="1" rend="1"><emph style="font-style:italic">Comant l'en se doit contenir vers suen oisel.</emph><lb/></p>
                    <lb/>
                    <p xml:id="d001l337" n="2" rend="2">Qant li oisseaux de rapine vient a vos mains, fetes li doner suen past suffissemant
                    et bien saichier, et qant ce viendra vers la nuit, metez le a jeisir pres de vos sor
                    une lame ou sor une perche et fetes alumer une lampe devant lui.</p>
                    <p xml:id="d001l338" n="3" rend="3">Et levez vos la nuit trois ou qatre foees, et s'il drot, saichiez q'il enduit bien
                    suen past et q'il est adonc bien sains, et s'il ne dort ou ne enduit suen past, il
                    n'est sains.</p>
                    <lb/>
                    <p xml:id="d001l339" n="4" rend="4">Et a ce doit estre sa cure tele: donez li a maingier un collumbel o un pul gras ou
                    une geline noire grasse ou d'un mouton gras, mes qe ce soit avec oile d'olive ou avec
                    butre vieauz.</p>
                    <p xml:id="d001l340" n="5" rend="5">Et par ceste usance mantenir, porrez conoistre se li oisseaux s'engraissiera ou non.</p>
                    <p xml:id="d001l341" n="6" rend="6">Et ceste semblance meeme troverez el home qant il n'est bien sains et maingüe aucune
                    chose trop, q'il ne dort bien la nuit por la gravité q'il sent en suen stomac et por
                    la male digestion.</p>
                    <p xml:id="d001l342" n="7" rend="7">Et en ces manieres et es autres desus nomees porez conoistre apertemant l'enfermité
                    et la sainté de vetre oisel.</p>
                    <lb/>
                    <lb/>
                </div2>
                <div2 xml:id="d001c050">
                    <head>
                        <title>50.</title>
                        <abbr>50</abbr>
                    </head>
                    <p xml:id="d001l343" n="1" rend="1"><emph style="font-style:italic">Por acostumer suen oissel de prendre oissieax granz.</emph><lb/></p>
                    <lb/>
                    <p xml:id="d001l344" n="2" rend="2">Se vos volez acostumer vetre oisel a prendre grans oisseaux, en ceste maniere le poez
                    fere: prenez un columbel o un pul et donez li a boivre de bon et de fort aisit, et
                    puis le leissiez aler ou voler auqant ensi qe li aisit li passe et aille par tot le
                    cors, et aprés ce li donez a maingier a l'oisel.</p>
                    <p xml:id="d001l345" n="3" rend="3">Saichiez tuit qe cestui past amegrist l'oisel.</p>
                    <p xml:id="d001l346" n="4" rend="4">Et ce fetes: prenez trois petitez pieces de char, au plus en qantité d'une amigdale,
                    et prenez un cornesel et metez i dedenz de buen aissitz et de for et puis baigniez
                    dedenz celes pecietes de char, et un pou avant qe vos gietiez vetre oisel, donez li
                    a maingier une pece ou deus.</p>
                    <p xml:id="d001l347" n="5" rend="5">Et saichent tuit qe ceste mecine fet estre plus ardiz l'oisel et de meillor volenté
                    a qelqe oisel qe l'en li giete, et le fet voler a prendre selonc sa puissance, de
                    bone volonté et d'ardant.</p>
                    <lb/>
                    <lb/>
                </div2>
                <div2 xml:id="d001c051">
                    <head>
                        <title>51.</title>
                        <abbr>51</abbr>
                    </head>
                    <p xml:id="d001l348" n="1" rend="1"><emph style="font-style:italic">Qant l'en doute de perdre l'oissel.</emph><lb/></p>
                    <lb/>
                    <p xml:id="d001l349" n="2" rend="2">Se vos doutez par avanture de perdre vetre oisel en la seison de ver, por ce q'il
                    ne se recort de suen niu et q'il n'i voile torner, a ce fetes ceste mecine:</p>
                    <p xml:id="d001l350" n="3" rend="3">prenez auqant d'orpigmant et le mellez en suen past et li donez a maingier, et saichez
                    q'il obliera suen niu por ce et toutes choses passees, et si n'entendra fors seulement
                    a chacier et meememant a prendre grant oissieaux.</p>
                    <lb/>
                    <lb/>
                </div2>
                <div2 xml:id="d001c052">
                    <head>
                        <title>52.</title>
                        <abbr>52</abbr>
                    </head>
                    <p xml:id="d001l351" n="1" rend="1"><emph style="font-style:italic">Qant l'oissel s'en est fuiz, por fere le retorner.</emph><lb/></p>
                    <lb/>
                    <p xml:id="d001l352" n="2" rend="2">Se vostre oissieaux s'en sera fuiz et ne voudra retorner et jesira fors as arbres
                    par une nuit ou par deus et retornera ensi comme sauvage de dure volenté, sa cure
                    doit estre tele:</p>
                    <p xml:id="d001l353" n="3" rend="3">prenez deus columbeaux ou deus puls et liés lez ensemble o une cordelle ensi qe li
                    uns ne se desevre de l'autre en aucune maniere.</p>
                    <p xml:id="d001l354" n="4" rend="4">Et qant vos avrez trové vetre oisel qi ne voile venir a vos, gitiez li le columbeaux
                    ou les puls, et cil se melerunt ensemble et commencierunt de volitier, por qoi li
                    oissieaux ne se pora tenir q'il ne descende sor eaux.</p>
                    <p xml:id="d001l355" n="5" rend="5">Et vos aiez adonc appareilliee une verge o une chane longe et en la sumitié d'un des
                    chief aiez mis un anel o un laz.</p>
                    <p xml:id="d001l356" n="6" rend="6">Et qant l'oissieaux sera descenduz sor les puis et les avra o[cis] amdeus et les commenciera
                    a deplumer, et vos adonc plainemant et ascosemant vos traiez vers lui tant qe vos
                    li gitiez les laz, qi sera en la sumité de la chane, au col.</p>
                    <p xml:id="d001l357" n="7" rend="7">Et ce fetes qant il avra ja comencié de maingier, mes au plus ascosemant qe vos poez
                    le fetes et ensi le poroiz reavoir.</p>
                    <p xml:id="d001l358" n="8" rend="8">Et se vos ensi ne le reavés, un autre soutil engingn vos convient trover, et certes
                    cestui est assez soutils et biax.</p>
                    <lb/>
                    <lb/>
                </div2>
                <div2 xml:id="d001c053">
                    <head>
                        <title>53.</title>
                        <abbr>53</abbr>
                    </head>
                    <p xml:id="d001l359" n="1" rend="1"><emph style="font-style:italic">Qant li oissieaux est de male disposicion.</emph><lb/></p>
                    <lb/>
                    <p xml:id="d001l360" n="2" rend="2">Se vos veez qe vetre oisseax soit de male volunté, prenez zuchre ros et groc et lache
                    et tridez totes ces choses et mellez avec le past de l'oisel et li donez a maingier.</p>
                    <p xml:id="d001l361" n="3" rend="3">Ou prenez de pomes granees douce et de fortes autresi et premez en le suc fors, et
                    puis metez dedenz cele suc sis ou set morseax de char et donez les a l'oisel a maingier.</p>
                    <p xml:id="d001l362" n="4" rend="4">Et saichent tuit qar ceste mecine est mout profitables et bone a ce et feit bien enduire
                    et chace les lombrices dou ventre.</p>
                    <lb/>
                    <lb/>
                </div2>
                <div2 xml:id="d001c054">
                    <head>
                        <title>54.</title>
                        <abbr>54</abbr>
                    </head>
                    <p xml:id="d001l363" n="1" rend="1"><emph style="font-style:italic">De la cure des lombrices dou ventre.</emph><lb/></p>
                    <lb/>
                    <p xml:id="d001l364" n="2" rend="2">Qant vos conostriés qe vetre oissieax ait lombrices en suen ventre, devez le en tel
                    maniere curer:</p>
                    <p xml:id="d001l365" n="3" rend="3">prenez dou suc des pomes granees douces et metez dedenz tante char qe puisse soufir
                    au past de l'oisel, et soit cele char talliees en morseax.</p>
                    <lb/>
                    <p xml:id="d001l366" n="4" rend="4">Et leissez l'oisel jeuner par un jor et puis li donez suen past, et saichent tuit
                    qe ceste mecine le sanera et le fera purger des lombrices.</p>
                    <p xml:id="d001l367" n="5" rend="5">Ou prenez des enteriors d'un oisel ensi come sunt le fie et le cuers ou des autres
                    chars autresi, et aprés ce prenez des pils de la coue dou ceval ou des pils des chiés
                    qi sunt gitié aillors et qe l'en a por noiant, et tailliez les o forges menuemant
                    sor les chars qe vos volez doner a maingier a l'oisel et puis l'en peissiez.</p>
                    <p xml:id="d001l368" n="6" rend="6">Et saichent tuit qe li oissieaux se purgera adonc de toutz lombrices et de toutz verms
                    q'il avra en suen ventre.</p>
                    <p xml:id="d001l369" n="7" rend="7">Et mout li vaut autresi aloepat, li qel l'en doit prendre en qantité d'un gran de
                    cisre, et le doit l'en fichier en la char et doner le ensi a l'oisel a maingier.</p>
                    <p xml:id="d001l370" n="8" rend="8">Ou prenez d'erbez de frument qant il neist, tele qi soit tiendre et fresche et verde,
                    et pistez la et prenez en le suc, et en celui suc baigniez auqant morseaux de char
                    et donez les a maingier a l'oisel.</p>
                    <p xml:id="d001l371" n="9" rend="9">Et usez de ceste mecine deus ou trois jors, et ensi se curera.</p>
                    <p xml:id="d001l372" n="10" rend="10">Et saichent tuit qe ceste mecine est bien exprovee et est bone et veraie.</p>
                    <lb/>
                    <lb/>
                </div2>
                <div2 xml:id="d001c055">
                    <head>
                        <title>55.</title>
                        <abbr>55</abbr>
                    </head>
                    <p xml:id="d001l373" n="1" rend="1"><emph style="font-style:italic">Qant li oisseaux covre ses euz o ses paupebres sovant.</emph><lb/></p>
                    <lb/>
                    <p xml:id="d001l374" n="2" rend="2">Qant vos veirez vetre oisel sovant et espesemant recovrir ses euz o ses pauperes ou
                    esgarder tot adés as humres des ses eles et veirez de ses eus eve discore sor les
                    pennes de ses eles, por la qele eve se prendront ensemble ses pennes ensi come par
                    viscle, saichiez qe ce li devint ou par reume qe dau chief li descent as euz, ou par
                    ochaison de corosion fetes en ses tuls ou par ochaison de cele enfermité qi est colyche
                    appellee.</p>
                    <p xml:id="d001l375" n="3" rend="3">Et est signes de ce qe vos veirez la naturele noirece de ses tuls estre convertie
                    en bla[n]chor et li veirez autresi sovant ses nares o ses ongles rasper.</p>
                    <lb/>
                    <p xml:id="d001l376" n="4" rend="4">Sa cure doit estre tele: prenez un pivion gras et tiendre et enplez li la gole et
                    la gorge de fort aisitz en tante qantité q'il chee par soi meeme, et adonc non autremant
                    ocis le metez entre les piez de l'oisel et l'en leissiez pestre a sa volunté, et saichiez
                    q'il se sanera en ceste maniere.</p>
                    <lb/>
                    <lb/>
                </div2>
                <div2 xml:id="d001c056">
                    <head>
                        <title>56.</title>
                        <abbr>56</abbr>
                    </head>
                    <p xml:id="d001l377" n="1" rend="1"><emph style="font-style:italic">De la cure des plaies et de feries de l'oisel.</emph><lb/></p>
                    <lb/>
                    <p xml:id="d001l378" n="2" rend="2">Qant vostre oiseaux sera feris par aucun autre oisel, sa cure doit estre tiele: prenez
                    une qantité d'une espice qi est appeliez challains artmatic et la moitié de cele qantité
                    prenez de filice, ce est d'esule.</p>
                    <p xml:id="d001l379" n="3" rend="3">Encore la moitié de ceste autre qantité prenez de cost, et totes ces choses poudrez
                    et emplez en la plaie, ou q'ele soit fisteleuse ou non.</p>
                    <p xml:id="d001l380" n="4" rend="4">Mes qant la ferie est viele, et ceste enfermitez ne suelt avenir a l'oisel fors qant
                    il est dedenz le niu petitz avec ses autres freres, q'il se fierent ensemble adonc
                    o ses piez, dont il avint qe cele ferie enveillee porist et la putrede remaint entre
                    la char et la pel et desiche et porist tot entor li.</p>
                    <lb/>
                    <p xml:id="d001l381" n="5" rend="5">Et qant li oissieaux se commence de movoir a voler a la proie, la putrede se commence
                    a movoir autresi, et com il soit ensi q'ele ne puist issir par la pel, et il a vint
                    a donc q'ele romp dedenz et passe dusqe as boelles et ensi ocit l'oisel.</p>
                    <p xml:id="d001l382" n="6" rend="6">Sa cure doit estre tele: donez li a maingier par trois jorz char de soriz avec lait
                    de cavre, aprés li donez a boivre mumie avec oile de jasmin ou avec oile de lilles,
                    et aprés le peissiez d'un pivion ou d'un pul et donez li a boivre et puis leissiez
                    ensi ester.</p>
                    <lb/>
                    <lb/>
                </div2>
                <div2 xml:id="d001c057">
                    <head>
                        <title>57.</title>
                        <abbr>57</abbr>
                    </head>
                    <p xml:id="d001l383" n="1" rend="1"><emph style="font-style:italic">De la cure de l'enfleüre dou chief.</emph><lb/></p>
                    <lb/>
                    <p xml:id="d001l384" n="2" rend="2">Ceste enfermitez avint a l'oissel en deus manieres, l'une par ochaison de la fumosité
                    de l'egestion enduree en suen ventre, ce est qant il ne puet egerir, et ceste enfermité
                    est appellee colyche, dont est la cure devisee desus.</p>
                    <p xml:id="d001l385" n="3" rend="3">L'autre ne sevent mie maint home bien curer, et ce devint par ochaison qe li oiseaux
                    a tant lonc le bec a la foee qe, qant il mainge le chars, elle s'i envisclent dedenz
                    et il masce fort, et por le fort mascer si enfle le chief.</p>
                    <lb/>
                    <p xml:id="d001l386" n="4" rend="4">Et saichiez qe l'aposteme ne sorvint a l'oisel fors es manieres divisees desus, dont
                    mestre Tariph vea expressemant qe l'en ne deüst curer l'oisel par ochaison de ceste
                    enfermité.</p>
                    <lb/>
                    <lb/>
                </div2>
                <div2 xml:id="d001c058">
                    <head>
                        <title>58.</title>
                        <abbr>58</abbr>
                    </head>
                    <p xml:id="d001l387" n="1" rend="1"><emph style="font-style:italic">De cure[r] la reume qi descent en la gorge.</emph><lb/></p>
                    <lb/>
                    <p xml:id="d001l388" n="2" rend="2">Qant la reume descent en la gole de l'oisel, ceste doit estre sa cure: se ce est d'esté,
                    de zucre ros, mes se ce est d'iver, de zucre blanz, mes l'en les doit meller avec
                    ces autres choses en tel maniere:</p>
                    <p xml:id="d001l389" n="3" rend="3">l'en doit prendre premieremant dou zucre blanc une qantité, et aprés doit l'en prendre
                    autretant de suc de liquirice et puis autretant encore de la racine de la meeme liquirice
                    et encore autretant de gom arabie et un pou de chamfore, et doit l'en toutes ches
                    choses enpaster ensemble avec eve rosee.</p>
                    <lb/>
                    <p xml:id="d001l390" n="4" rend="4">Et chascun main en doit l'en doner a l'oisel, se ce est ostors, la qantité d'une avelane
                    a maingier, et se ce est esparviers, la tierce par ou la dimie d'une avelane.</p>
                    <p xml:id="d001l391" n="5" rend="5">Ou prenez dou sumac tridé et enpasté avec miel et donez l'en a maingier en qantité
                    d'une mangdale.</p>
                    <lb/>
                    <lb/>
                </div2>
                <div2 xml:id="d001c059">
                    <head>
                        <title>59.</title>
                        <abbr>59</abbr>
                    </head>
                    <p xml:id="d001l392" n="1" rend="1"><emph style="font-style:italic">De curer l'enfermité de l'asne.</emph><lb/></p>
                    <lb/>
                    <p xml:id="d001l393" n="2" rend="2">A curer l'enfermité de l'asne n'est aucune cure meillors com prendre dou sanc des
                    ventoses et doner en a maingier a l'oisel.</p>
                    <p xml:id="d001l394" n="3" rend="3">Mes se l'asm' avint par ochaison qe li oisseax ait maingié char chaude agües, sa cure
                    doit estre ceste:</p>
                    <p xml:id="d001l395" n="4" rend="4">metez le en une chambre ventose et froide et donez li suen past e morseax de char
                    moilliez dedenz eve rosee en la qelle soit un grans de champhore tridez et distemprez,
                    et oingiez le li piez de sandal blanc poudrié et mellé avec champhore.</p>
                    <lb/>
                    <lb/>
                </div2>
                <div2 xml:id="d001c060">
                    <head>
                        <title>60.</title>
                        <abbr>60</abbr>
                    </head>
                    <p xml:id="d001l396" n="1" rend="1"><emph style="font-style:italic">De curer le fleume de la gole.</emph><lb/></p>
                    <lb/>
                    <p xml:id="d001l397" n="2" rend="2">Enseigne de l'enfermité de le fleume qe vient en la gole a l'oisel est maximemant
                    qant le humidité li sunt resolue en la gole, et vos veirez adonc q'il maingiera fort
                    les chars et oirez une sonor en sa gole.</p>
                    <p xml:id="d001l398" n="3" rend="3">Sa cure doit adonc estre tele: prenez de la char qi est en la moitié de la [geline]
                    et oingiez la d'oile et puis la li donez a maingier.</p>
                    <p xml:id="d001l399" n="4" rend="4">Aprés ce prenez de sal armoniac une drame et autretant de celidoine et fetes le trider
                    et enpaster avec miel.</p>
                    <p xml:id="d001l400" n="5" rend="5">Et qant le troi hore dou jor sunt passee, prenez l'oisel et distemprez la mecine en
                    eve tepe et friez en o les doiz la gole de l'oisel.</p>
                    <lb/>
                    <lb/>
                </div2>
                <div2 xml:id="d001c061">
                    <head>
                        <title>61.</title>
                        <abbr>61</abbr>
                    </head>
                    <p xml:id="d001l401" n="1" rend="1"><emph style="font-style:italic">De curer l'aubume des euz.</emph><lb/></p>
                    <lb/>
                    <p xml:id="d001l402" n="2" rend="2">Qant vos veirez blanchor es euz de l'oisel, sa cure doit estre tele: prenez dimie
                    daniche de miel et de lait de feme une daniche et de vertram tant come pese une lentiche,
                    et mellez les ensemble et en fetes un colier.</p>
                    <p xml:id="d001l403" n="3" rend="3">Et passees les trois hores dou jor, metez a ses euz ceste mecine et remanant ensi.</p>
                    <p xml:id="d001l404" n="4" rend="4">Prenez de spice tant come pesse une daniche et madifiez la en eve froide et donez
                    la a maingier a l'oisel de tierz en tierz jor.</p>
                    <p xml:id="d001l405" n="5" rend="5">Ensi se sanera.</p>
                    <lb/>
                    <lb/>
                </div2>
                <div2 xml:id="d001c062">
                    <head>
                        <title>62.</title>
                        <abbr>62</abbr>
                    </head>
                    <p xml:id="d001l406" n="1" rend="1"><emph style="font-style:italic">De meciner les oreilles.</emph><lb/></p>
                    <lb/>
                    <p xml:id="d001l407" n="2" rend="2">Qant li oisseaus est infirmes en sa oreille, a ceste enseigne le poez conoistre, qar
                    il frie suen chief pres de ses oreilles et le grate si fort a la foee q'il en fet
                    issir sanc et putrede.</p>
                    <p xml:id="d001l408" n="3" rend="3">Sa cure doit estre tiele: prenez dou seu de l'ors une carathe et de petroleo blanc
                    autretant et destemprez la avec eve et eschaufez le un pou, et qant elle sera tepe,
                    metez en l'oreille de l'oisel par trois jors une gote.</p>
                    <p xml:id="d001l409" n="4" rend="4">Et ce doit l'en fere ento[r] la tierçe hore dou jors.</p>
                    <p xml:id="d001l410" n="5" rend="5">Et aprés doit l'en metre l'oisel en un leu chaut et oscur et suen past doit estre
                    chars et sanc de geline noire dusq'atant q'il soit sanez.</p>
                    <lb/>
                    <lb/>
                </div2>
                <div2 xml:id="d001c063">
                    <head>
                        <title>63.</title>
                        <abbr>63</abbr>
                    </head>
                    <p xml:id="d001l411" n="1" rend="1"><emph style="font-style:italic">De curer l'enfermité de la pree.</emph><lb/></p>
                    <lb/>
                    <p xml:id="d001l412" n="2" rend="2">Qant vos conoistriez qe vetre oissieaux ait la pree, sa cure est ceste: prenez dou
                    sanc de la berbiz qant elle est freschemant ocise et leissiez le un pou refroidier,
                    et puis en fetes maingier a l'oisel et usez l'i de ce par deus jorz.</p>
                    <p xml:id="d001l413" n="3" rend="3">Au tierz jor prenez un columbel gras et ociez le, et tant tost le metez en eve ensi
                    q'il palpite encore et gemisse.</p>
                    <p xml:id="d001l414" n="4" rend="4">Et lavez bien de l'eve, et aprés le donez o toutez les plumes et les penes a maingier
                    a l'oisel.</p>
                    <p xml:id="d001l415" n="5" rend="5">Et saichent tuit qe ceste mecine cure le ventre de l'oisel de toutes prees qi i fussent
                    engeindree.</p>
                    <p xml:id="d001l416" n="6" rend="6">Ou prenez lait de berbiz et mellez avec miel et madefiez dedenz char tailliees menuemant
                    par mor seaux et donez les a l'oisel a maingier.</p>
                    <p xml:id="d001l417" n="7" rend="7">Et saichent tuit qe ceste mecine romp les prees engeindrees el cors de l'oisel, et
                    ceste mecine est exprovee.</p>
                    <lb/>
                    <lb/>
                </div2>
                <div2 xml:id="d001c064">
                    <head>
                        <title>64.</title>
                        <abbr>64</abbr>
                    </head>
                    <p xml:id="d001l418" n="1" rend="1"><emph style="font-style:italic">De curer la timor de l'oisel.</emph><lb/></p>
                    <lb/>
                    <p xml:id="d001l419" n="2" rend="2">Qant vos veirez qe vetre oisseaus ait poor de vos et, qant elle vos esgarde, q'il
                    ovre ses eles et se debat, sa cure doit estre tele, qar l'en doit alosengier l'oisel
                    premieremant qant l'en poit, et doit taillier petitz morseaux de char et metre les
                    en sa boche ensi q'il pendent de fors, et leissiez les prendre a l'oisel de sa boche.</p>
                    <p xml:id="d001l420" n="3" rend="3">Et ensi le doit l'en user mainte foee de soir et de main doucemant et benignemant.</p>
                    <p xml:id="d001l421" n="4" rend="4">Et saichiez tuit qe ce li fera perdre le temor et le fera merveilleusemant [a]mer
                    celui qi ce li fera.</p>
                    <lb/>
                    <lb/>
                </div2>
                <div2 xml:id="d001c065">
                    <head>
                        <title>65.</title>
                        <abbr>65</abbr>
                    </head>
                    <p xml:id="d001l422" n="1" rend="1"><emph style="font-style:italic">De ens[er]ir les pennes rompues.</emph><lb/></p>
                    <lb/>
                    <p xml:id="d001l423" n="2" rend="2">Qant les pennes des eles ou de la coue de l'oisel sunt rote ou torte ou corose ou
                    deplumee et vos les volez restorer, tiele doit estre la cure: l'en doit taillier qi
                    est rot ou tort ou devasté et fere un chanelet bien ordener et enviscler amdeus les
                    chiés des pennez o chaude colle de peis.</p>
                    <p xml:id="d001l424" n="3" rend="3">Et celui leu covrez puis de ners et leissiez les ensi par trois jors, et aprés ce
                    en removez les ners.</p>
                    <p xml:id="d001l425" n="4" rend="4">Ou prenez une agoille qaree de chascune part et tailliez les penes a vetre volenté
                    et fichiez l'agoile dedenz et fetes les bien joindre et tenir ensemble.</p>
                    <p xml:id="d001l426" n="5" rend="5">Et se l'en baigne l'agoile en sanc, mieauz vaut et plus tient.</p>
                    <lb/>
                    <lb/>
                </div2>
                <div2 xml:id="d001c066">
                    <head>
                        <title>66.</title>
                        <abbr>66</abbr>
                    </head>
                    <p xml:id="d001l427" n="1" rend="1"><emph style="font-style:italic">De curer l'oisel gras et pereceus en chacier.</emph><lb/></p>
                    <lb/>
                    <p xml:id="d001l428" n="2" rend="2">[Q]ant li oisseaux est gras et est pereceus a voler, sa cure doit estre tiele: prenez
                    une daniche de sal d'Inde et poudriez sor trois morseaux de char et donez les a maingier
                    a l'oisel et puis le fetes ester a l'ombre, et metez devant lui un veisielet mund
                    et bel, plein d'eve munde et belle.</p>
                    <lb/>
                    <p xml:id="d001l429" n="3" rend="3">Et saichent tuit qe se li oisseaux a l'enfermité de l'asme, ceste cure li [est] veraie
                    et exprovee:</p>
                    <p xml:id="d001l430" n="4" rend="4">Prenez rachans petitz, se vos les poez avoir, et donez les a maingier a l'oisel, et
                    il sera gariz mantenant, ensi com il a esté exprovez selonc ce qe dist mestres Tariph.</p>
                    <lb/>
                    <lb/>
                </div2>
                <div2 xml:id="d001c067">
                    <head>
                        <title>67.</title>
                        <abbr>67</abbr>
                    </head>
                    <p xml:id="d001l431" n="1" rend="1"><emph style="font-style:italic">De la rompeüre dou pié ou de la cuisse.</emph><lb/></p>
                    <lb/>
                    <p xml:id="d001l432" n="2" rend="2">Se vetre ostors eu[st] rot le piez ou la cuisse, sa cure doit estre tielle, [com est]
                    exprovee: prenez auqant de grasse et oingiez en la rompeüre et metez l'en desus et
                    liez l'i o une piece, et eranmant sera geriz sanz aucune faille.</p>
                    <lb/>
                    <p xml:id="d001l433" n="3" rend="3">Explicit liber.</p>
                    <lb/>
                    <p xml:id="d001l434" n="4" rend="4">Deo gratias.</p>
                    <lb/>
                    <p xml:id="d001l435" n="5" rend="5">Qui me scribebat, Angelus de Franch[o]nia nomen habebat.</p>
                    <lb/>
                </div2>
            </div1>
        </body>
    </text>
</TEI>
