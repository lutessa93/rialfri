<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main" xml:id="AMATODIMONTECASSINO-amatodiMontecassino">Ystoire de li Normant</title>
                <title type="short">Ystoire de li Normant</title>
                <title type="sub">metà XIV sec., It. mer.</title>
                <author xml:id="AMATODIMONTECASSINO" n="204.000">
                    <persName type="main"></persName>
                    <persName type="short"></persName>
                </author>
                <principal>Serena Modena</principal>
                <respStmt>
                    <resp key="RIALFrI">Edizione digitalizzata</resp>
                    <name>Serena Modena</name>
                </respStmt>
                <respStmt>
                    <resp key="RIALFrI">Marcatura digitale</resp>
                    <name>Serena Modena e Luigi Tessarolo</name>
                </respStmt>
            </titleStmt>
            <publicationStmt>
                <publisher ref="https://www.rialfri.eu">RIALFrI</publisher>
                <pubPlace>
                    <placeName>Padova</placeName>, <country>ITALY</country>
                </pubPlace>
                <date when="2022-07-01">01/07/2022</date>
                <availability>
                    <p>Copyright 2020 - RIALFrI Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>RIALFrI - Repertorio Informatizzato Antica Letteratura Franco-Italiana / Digital Repertory of Medieval Franco-Italian Literature</title>
                <respStmt>
                    <resp key="RIALFrI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="RIALFrI">Principal investigator of collection</resp>
                    <persName>Francesca Gambino</persName>
                    <orgName>Università degli Studi di Padova</orgName>
                </respStmt>
            </seriesStmt>
            <sourceDesc>
                <bibl><emph style="font-style:italic">Ystoire de li Normant</emph>, Édition du manuscrit BnF fr. 688 par Michèle Guéret-Laferté, Paris, Champion, 2011 («Les classiques français du Moyen Âge», 166). </bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, RIALFrI profile</p>
            </projectDesc>
            <classDecl>
                <taxonomy xml:id="tRIALFrI">
                    <category xml:id="t1">
                        <catDesc>Copie di testi francesi eseguite in Italia / Copies of French texts made in Italy</catDesc>
                    </category>
                    <category xml:id="t2">
                        <catDesc>Rifacimenti e rimaneggiamenti da parte di autori italiani di opere francesi / Reworkings and reorganizations of French works by Italian authors</catDesc>
                    </category>
                    <category xml:id="t3">
                        <catDesc>Opere originali scritte da autori italiani in francese / Original works written in French by Italian authors</catDesc>
                    </category>
                    <category xml:id="t4">
                        <catDesc>Testi in francese d'Oltremare / Texts in Mediterranean French</catDesc>
                    </category>
                    <category xml:id="t5">
                        <catDesc>Opere che gravitano intorno al corpus di testi franco-italiani / Works related to the corpus of Franco-Italian texts</catDesc>
                    </category>
                </taxonomy>
            </classDecl>
        </encodingDesc>
        <profileDesc>
            <langUsage>
                <language ident=""></language>
            </langUsage>
            <textClass>
                <catRef target="#t5"/>
                <keywords>
                    <term type="form">prose</term>
                    <term type="source">literary</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" n="">
                <head>Prologue</head>
                <div2 xml:id="d001c001" n="Prologue">
                    <head>Prologue</head>
                    <lb/>
                    <p xml:id="d001l1" n="1" rend="numbered">Ci se comence le proheme de la translatation laquel fait faire le seignor conte de Militree.</p>
                    <lb/>
                    <p xml:id="d001l2" n="2" rend="numbered">Secont ce que nouz dit et raconte le sage phylosofo, tout home naturalment desirre de
                    savoir.</p>
                    <p xml:id="d001l3" n="3" rend="numbered">Et la raison si est ceste car toute choze covoite et desirre sa perfection; mes il n'est
                    nulle choze qui face l'ome plus parfait que science, quar par la science est homo fait
                    semblable a Dieu.</p>
                    <p xml:id="d001l4" n="4" rend="numbered">Adonc l'omo doit desirrer et covoitier come pour sa perfection la science.</p>
                    <p xml:id="d001l5" n="5" rend="numbered">Et toutes voiez savoir et science sont aquestees et sceuez especialment par litterature.</p>
                    <p xml:id="d001l6" n="6" rend="numbered">Et nonporcant toz les homes qui sont ne poent pas estre si grans maistres en letterature
                    qu'il puissent entendre la sentence de la letre.</p>
                    <p xml:id="d001l7" n="7" rend="numbered">Et pour ce, juste choze est que ceauz lesquelz ne poent prestement entendre la grammere
                    par laquelle sont ordenez et faiz les livres qu'il facent translater la lettre en alcune
                    vulgal langue, pour ce qu'il puissent savoir et entendre aucunes escritures desqueles
                    il ont delectation et volenté de savoir.</p>
                    <p xml:id="d001l8" n="8" rend="numbered">Et pour cest choze devant dite, plot et pensa monseignor conte de Militree qu'il feroit
                    translater en vulgal la cronique de Ysidoire secont la lettre.</p>
                    <p xml:id="d001l9" n="9" rend="numbered">Et pour ce qu'il set lire et entendre la lengue fransoize et s'en delitte, a fait translater
                    par ordre secont la lettre en françois la devant ditte cronique, et especialment pour
                    sa delectation et pour la delectation de ses amis.</p>
                    <p xml:id="d001l10" n="10" rend="numbered">Mes pour la rayson de ce que aucune foiz plusors croniques parlent trop brief, je qui
                    li livre escrive de lettre en vulgal, se je puiz, j'ajondrai aucunes bonnes paroles
                    de verité.<lb/>Explicit prologus.</p>
                    <lb/>
                    <lb/>
                    <lb/>
                </div2>
                <div2 xml:id="d001c002" n="Préface">
                    <head>Préface</head>
                    <lb/>
                    <p xml:id="d001l11" n="1" rend="numbered">A lo molt reverent et saint missire Desidere, serve de li servicial toe.</p>
                    <lb/>
                    <p xml:id="d001l12" n="2" rend="numbered">Je voi en dui, c'est en Ricchart et en Robert, princes de Normendie, est complie la
                    parole que Dieu dist à Cyre, roy de Persie :</p>
                    <lb/>
                    <p xml:id="d001l13" n="3" rend="numbered">«A lo criste mien Cyre» - c'est [fol. 126a] a lo roy mien Cyre, quar en molt d'Escripture
                    li rois et ti prestre se clament criste pour ce qe sont onte de crisme -, et adont
                    dist Dieu par Ysaïe prophete : «A lo roi mien Cyre, a loquel je ai prise la main droite
                    a ce que devant la face soe soient subjecte la gent et li roy tornent l'espaule devant
                    la soe face, je irai devant lui, et lo plus gloriouz de la terre humilierai et combatrai
                    je contre la porte [de] rame.</p>
                    <p xml:id="d001l14" n="4" rend="numbered">Et romprai les chaines de fer, devant lui ovrerai les portes et nulle non l'en sera
                    cloze devant».</p>
                    <lb/>
                    <p xml:id="d001l15" n="5" rend="numbered">Et pour ce que je voi, lo pere mien abbé molt benigne, ceste parole et toutes autres
                    qui la sequte[nt] estre aempliez en ces II principes, et pour ce ai je mise ma volenté
                    et mon corage a escrivre l'ystoire lor.</p>
                    <p xml:id="d001l16" n="6" rend="numbered">Et croi que non dirai je tant solement lo fait de li home, mes ce que fu concedut par
                    dispensation de Dieu que fust fait par li home.</p>
                    <p xml:id="d001l17" n="7" rend="numbered">Et pense que je me prendrai alli monachi de la parole de alcun liquel diront : «Non
                    covient a un moinne escriv[r]e les batailles de li seculer».</p>
                    <p xml:id="d001l18" n="8" rend="numbered">Mes a moi, pensant ceste choze, me recorda que Paul, dyacone et moinne de cest monastier
                    dont je sui, escrist li Fait de li Longobart, coment il vindrent et demorent en Ytalie,
                    et fu home cler de vie, de science et de doctrine.</p>
                    <p xml:id="d001l19" n="9" rend="numbered">Et autresi me recorda que ces grans [fol. 126b] homes sont tant liberal et devot a
                    nostre monastier, et por la merite que par aucun de lo monastier le fait lor par perpetuel
                    mémoire soit escrit.</p>
                    <lb/>
                    <p xml:id="d001l20" n="10" rend="numbered">Et, toutes foiz, je non sui si hardi que je tochasse d'escrire se premere[me]nt la
                    vostre volenté non oïsse et seusse s'il plaist a vouz.</p>
                    <p xml:id="d001l21" n="11" rend="numbered">Et que je oï et sace qu'il non te desplaist, o la licence et benediction vostre et
                    otout l'aide de la grace de Dieu, ai je comencié secont ce que je avoie en cuer.</p>
                    <lb/>
                    <p xml:id="d001l22" n="12" rend="numbered">Et li fait de li Normant liquel sont digne de mémoire ai je en VIII volume de livre
                    distincté, et a ce que non soit fatigue de chercier a ceuz qui volissent alcune chose
                    lire de l'ystoire, chascun volume ai je noté o cert capitule. En toute ceste choze
                    plus voille estre a vostre jugement, pere, que de mon, escriptor.</p>
                    <lb/>
                    <p xml:id="d001l23" n="13" rend="numbered">Et pert a moi, pour clamer la grace de Dieu, sans laquelle nulle parfaite operation
                    non puet estre faite, tout avant ferai alcuns vers pour clamer l'aide de Sa main destre.</p>
                    <p xml:id="d001l24" n="14" rend="numbered">Et sache tout home que a null ne faudra de ce qu'il Le proie de bon cuer et de prierie
                    juste, quar ensi lo dist Jesu Crist qui est  vrité : «Ce que vouz deproierés en oration,
                    croiez qu'il vouz sera donné sans faille».</p>
                    <lb/>
                    <p xml:id="d001l25" n="15" rend="numbered">Et adont dist cestui bon moinne :<lb/>O Dieu, pere eternel, concordable avec lo Fill
                    et avec li Saint Esperit, et retient venerable equalité [fol. 126va] de siege, de splendor
                    et de somme honor de deité, Tu sez la pensee des homes, Tu commandes a la fontainne
                    de geter l'eaue et la terre stable de faire herbe florie, et a Toi obeist lo solloill
                    et la soror de lo sol, c'est la lune, laquelle, secont lo dit de li poete, est soror
                    de lo sol pour ce qu'elle est enluminee de lo sol.</p>
                    <p xml:id="d001l26" n="16" rend="numbered">A Toi obeist la grandesce de lo ciel et toutes les chozes qui sont sur terre, et toutes
                    les chozes qui volent par l'air, et toutes les chozes qui natent en l'aigue.</p>
                    <p xml:id="d001l27" n="17" rend="numbered">Et autresi obeist a Toi infer, et a tout(e) home est manifeste que tuit li temporal
                    T'obeissent.</p>
                    <p xml:id="d001l28" n="18" rend="numbered">La premerevaire fait li flor dont s'engendre toute choze.</p>
                    <p xml:id="d001l29" n="19" rend="numbered">L'esté commande que li home taillent li labor.</p>
                    <p xml:id="d001l30" n="20" rend="numbered">Li autompne fait lo moust, et l'yver seminent li labor.</p>
                    <p xml:id="d001l31" n="21" rend="numbered">Et ensi fait lo monde coment Ta main lo governe.</p>
                    <lb/>
                    <p xml:id="d001l32" n="22" rend="numbered">Tu, pitouz et saint, regarde nostre operation et que faisons choze dont soions amez
                    et aions merite, dont par li aspre fait de li molt mal non doions aler en enfer. La
                    Toe main sur tant grant poiz fai estre fort.</p>
                    <p xml:id="d001l33" n="23" rend="numbered">Adont je, abatut en terre pour lo pechié, demande a Toi, soverainne vertu, quar, comme
                    se dit en I'Evangile, li larron, c'est lo pechié, m'ont desrobé et levé la bone grace
                    et avome ferute debilitant la vertu sensitive.</p>
                    <p xml:id="d001l34" n="24" rend="numbered">Adont Tu me portez a l'estable, c'est a la merite de Sainte Eclize, et aies cure de
                    moi que non muire, et me concede li don que je Te requier, et fai que je die cho-[fol.
                    126vb]-ze veraie, et fai que je escrive choze juste quar Tu, Roy, conservez et governes
                    la rayson de li royalme et destrui li superbe et hausce li humile, quar sanz Toi nulle
                    choz[e] est digne, nulle cose est benigne en cest monde.</p>
                    <lb/>
                    <p xml:id="d001l35" n="25" rend="numbered">Et adont, meintenant que est lo tens, a ce que je puisse faire ce que je ai commencié,
                    Te pri que Tu me doies benedicere et me fai dire cose dont la grace Toe sempre remaingne
                    avec moi. Amen.</p>
                    <lb/>
                    <p xml:id="d001l36" n="26" rend="numbered">Ci finissent li vers de la invocation et commen[cen]t li capitule de lo premier livre.</p>
                    <lb/>
                </div2>
            </div1>
            <div1 xml:id="d002" type="section" n="1">
                <head>LIVRE I</head>
                <div2 xml:id="d002c000" n="indice">
                    <p xml:id="d002l1" n="1" rend="unnumbered"><lb/>LIVRE I<lb/>1 : De lo siege de la terre laquel li Normant tienent et por quoi se
                    clement Normant.<lb/>2 : Coment s'espartirent par lo monde et coment traitoient la gent
                    del païz ou il aloient.<lb/>3 : Coment lo conte Guillame ala en Engleterre et la vainchi,
                    et coment vainchi la grant multitude qui fu mandee del grant roy de li Danoiz au roy
                    d'Engleterre.<lb/>4 : Coment apparut l'estoille comete.<lb/>5 : Coment, par lo consentement
                    de li meillor, manda Robert Crespin en Espaingne o exercit de diverse gent et coment
                    il veinchi.<lb/>6 : Coment fu prise la cité de Barbastie et donee en garde a Robert
                    Crespin.<lb/>7 : Coment li cristien perdirent la cité et furent vainchut.<lb/>8 : Coment
                    Robert ala en Ytalie, et puiz ala en Costentinnople, et la fu mort.<lb/>9 : Coment Verselle
                    vint en Costentinnople.<lb/>10 : Coment, par lo conseill [fol. 127a] de Cesaire, la
                    moillier de son pere, c'est sa mere, se fist monache et la moillier Urselle mist en
                    prison.<lb/>11 : Coment lo impereor dona [a] la fille del roy de Thurchie (et) son filz
                    et fu delivré avec Orselle.<lb/>12 : Coment fu pris Cesaire et rachaté de grant monoie.<lb/>13
                    : Coment, par le comandement de Cesaire, fu li pere crevé les oillz, par laquel cose
                    il fu mort.<lb/>14 : Coment leva la moillier de l'empereor, par force, de prison.<lb/>15
                    : Coment Ursel fu doné en prison de li Turche a li Grex.<lb/>16 : De la defension que
                    fist cestui monache escriptor, que paroit que non ordena bien ceste ystoire.<lb/>[17]
                    : Coment Salerne fu delivree de li sarrazin par li Normant qui venoient del Sain[t]
                    Sepulcre de proier Dieu.<lb/>[18] : Coment li prince prierent li Normant qu'il demorassent
                    et lor offrirent deniers a doner et faire toute lor volenté, et il respondirent qu'il
                    non pooient demorer.<lb/>[19] : Coment li prince manderent as parties de Normendee presens
                    et lor manderent proiant qu'il venissent habiter en lor contree.<lb/>[20] : De la sedition
                    de Gisilbere et Guillerme, et coment Gisilbere avec ses freres vint a Capue.<lb/>[21]
                    : Comment entra en li confine de Puille et combatirient puiz contre li Grex.<lb/>[22]
                    : Coment li empereor assembla [fol. 127b] pour deniers molt de gent, et petit de Normant
                    vindrent contre lui a combatre. Coment puiz molt de Normant vindrent pour combatre et
                    veinchirent touz lor anemis.<lb/>23 : Coment Melus ala a l'empereor et lui dist qu'il
                    venist en Ytalie, et la puiz fu mort.<lb/>24 : Coment [l'] impereor entra en Ytalie
                    et vint soupre Troie, et Belgrime fu mandé pour prendre lo prince de Capue et la cité
                    de Salerne, et comment fu delivree puiz, et fu pris lo prince.<lb/>25 : Pour quoi l'impereor
                    fu esmut en ire contre Pandolfe.<lb/>26 : Coment Atenulfe abbé, foiant en Costentinnoble,
                    fu noiés en mer. Comment lo impereor fist prince de Capue un autre Pandu[l]fe.<lb/>27
                    : Comment fist Teobalde abbé de Mont de Cassin et lui dona molt de possessions et rachata
                    lo tresor de la Sainte Eglyse.<lb/>[28] : Coment il ot la retribution de Deu de lo bien
                    qu'il avoit fait.<lb/>[29] : Coment lo impereor aempli a sez neveuz ce qu'il avoit promis
                    a Melo.<lb/>[30] : Coment li Normant, volant a enciter lo commande(mande)ment de lo
                    roy, manderent Pierre et Melo a Renier marchise.<lb/>[31] : Coment li Normant o grant
                    multitude de pierres veinchurent.<lb/>[32] : Coment li prince de Salerna manda grans
                    domps a l'empereor et dona la principé au frere de Pandolfe.<lb/>[33] : [...]<lb/>[34]
                    : Coment Theobalde abbé fouy et [fol. 127va] habita en lo cenobie Liberator, et la fu
                    mort.<lb/>[35] : Coment Pandulfe se converti a tout mal. Coment Basile fu fait abbé
                    de Mont de Cassin.<lb/>[36] : Coment il mist en prison Ylaire, abbé de Saint Vincent,
                    et A[di]nulphe archevesque.<lb/>[37] : Coment Eldeprande, bastart de lo prince, fu fait
                    archevesque et coment celui qui l'estoit rendi l'anel et la croce.<lb/>[38] : Coment
                    Pandulfe fist mal a ceauz de la cité et a sez parens.<lb/>[39] : Coment chasa Sierge,
                    maistre de la chevalerie, de la cité et comment Sierge la recovra puiz.<lb/>40 : Coment
                    fist Averse et la concedi puiz a Raynolfe, et lui<lb/>donna la soror pour moillier.<lb/>41
                    : Coment l'onor de li Normant cresoit et comment la moillier de Raynolfe fu morte.<lb/>42
                    : Coment Raynolfe et Pandulfe s'asemblerent a parle[r] ensemble.<lb/>43 : Coment Raynulfe
                    prist pour moillier la nepote de Pandulfe et fu fait maistre de la chevalerie.<lb/>
                    <lb/>Ci se finissent li capitule et ci se commence li premier livre de l'Ystoire de
                    li Normant.</p>
                    <lb/>
                    <lb/>
                    <lb/>
                </div2>
                <div2 xml:id="d002c001" n="1">
                    <head>1</head>
                    <p xml:id="d002l2" n="1" rend="numbered">Nous trovons, en cest premier capitule de l'Estoire de li Normant, que en la fin de
                    France est u-[fol. 127vb]-ne plane plene de boiz et de divers frut.</p>
                    <p xml:id="d002l3" n="2" rend="numbered">En celui estroit lieu habitoit grant multitude de gent, molt robuste et forte, laquel
                    gent premerement habiterent en une ysulle qui se clamoit «Nora» et pour ce furent clamez
                    «Normant», autresi comme home de Nore». «Man» est a dire en langue thodesche «home».</p>
                    <p xml:id="d002l4" n="3" rend="numbered">Et en tant estoit cressute la multitude de lo pueple li champ ne li arbre non souffisoit
                    a tant de gent de prier lor neccessaires dont peussent vivre.</p>
                    <lb/>
                </div2>
                <div2 xml:id="d002c002" n="2">
                    <head>2</head>
                    <p xml:id="d002l5" n="1" rend="numbered">Adont par diverses partiez del munde s'espartirent, sa et la, s'est en diverses partiez
                    et contrees, quar, secont les diverses disposition del ciel sont diverses contrees,
                    lesquelles sont dites climate.</p>
                    <p xml:id="d002l6" n="2" rend="numbered">Et se partirent ceste gent, et laisserent petite choze pour acquester assez.</p>
                    <p xml:id="d002l7" n="3" rend="numbered">Et non firent secont la costumance de molt qui vont par lo monde, liquel se metent a
                    servir autre, mes [a] simillance de li antique chevalier, et vouloient avoir toute gent
                    en lor subjection et en lor seignorie; et pristrent l'arme, et rompirent la ligature
                    de paiz, et firent grant exercit et grant chevalerie.</p>
                    <p xml:id="d002l8" n="4" rend="numbered">Et por ce vouz dirons coment il s'espartirent par lo monde et coment faisoient lor vie.</p>
                    <lb/>
                </div2>
                <div2 xml:id="d002c003" n="3">
                    <head>3</head>
                    <p xml:id="d002l9" n="1" rend="numbered">De ceste fortissime gent en armes fu li conte Guillerme, et assembla avec lui [fol.
                    128a] C mille chevaliers et X mille arbalestier et autres pedons sanz nombre; et prist
                    son navie et vint jusque en Engleterre.</p>
                    <p xml:id="d002l10" n="2" rend="numbered">Et Aldoalde, loquel seoit sur son siege et trone royal d'Engleterre - loquel Adoalde
                    regnoit puiz la mort de Adeguarde, juste roy - estoit maledit home.</p>
                    <p xml:id="d002l11" n="3" rend="numbered">Contre cestui ala premerement Guillerme, et combati contre lui, et lui creva un oill
                    d'une sajete; et molt gent de li Englez occist.</p>
                    <p xml:id="d002l12" n="4" rend="numbered">Et puiz li devant dit Guillerme fu haucié en lo siege royal et ot victoriose corone.</p>
                    <p xml:id="d002l13" n="5" rend="numbered">Et puiz dui ans, li roy de li Danoiz, pour revengier lo roy d'Engleterre, manda grant
                    multitude de gent sans nombre, mes li Normant veinchirent tuit.</p>
                    <lb/>
                </div2>
                <div2 xml:id="d002c004" n="4">
                    <head>4</head>
                    <p xml:id="d002l14" n="1" rend="numbered">En cel an apparut un merveillouz signe pour ceste forte aventure et bataille qui estoit
                    a venir, car l'e1stoille qi clame comete aparut molt de nuiz et tant de fulgure qui
                    resplendissoit comment la lune.</p>
                    <p xml:id="d002l15" n="2" rend="numbered">Ceste bataille brevement fu de li Normant, laquelle fu faite en lo temps de cestui
                    qui escrist ceste ystoire, quar cestui moinne fu a lo temps que ces Normans vindrent,
                    mes il lo dira en l'autre ystoire.</p>
                    <lb/>
                </div2>
                <div2 xml:id="d002c005" n="5">
                    <head>5</head>
                    <p xml:id="d002l16" n="1" rend="numbered">Et a ce que la religion de la foi cristiane fust aemplie et matast detestable folie
                    de li sarrazin, par inspiration de Dieu s'acorderent en une volen-[fol. 128b]-té li
                    roy et li conte et li prince en uno conseill : c'est que fust assemblee grant multitude
                    de gent et grant chevalerie de Françoiz et de Borguegnons et d'autre gent, et fussent
                    en compaignie de li fortissime Normant, et ces deussent aler (aler) combatre en Espaingne,
                    a ce que la chevalerie de li sarrazin, laquelle il avoient assembee, fust occupee et
                    subjecte a li cristien.</p>
                    <p xml:id="d002l17" n="2" rend="numbered">Et a ceste choze faire fu eslit un qui se clamoit Robert Crespin.</p>
                    <p xml:id="d002l18" n="3" rend="numbered">Et quant il fu eslut, il se appareilla d'aler a la bataille ou illec estoit comman[dé]
                    d'aler.</p>
                    <p xml:id="d002l19" n="4" rend="numbered">Et clamerent l'ayde de Dieu, dunt Dieu fu present en l'aide de ceuz qui l'avoient demandé,
                    dont li fidel de Dieu orent victoire de la bataille, quar grant part de li sarrazin
                    furent mort.</p>
                    <p xml:id="d002l20" n="5" rend="numbered">Et rendirent grace a Dieu de la victoire qu'il presta a son pueple.</p>
                    <lb/>
                </div2>
                <div2 xml:id="d002c006" n="6">
                    <head>6</head>
                    <p xml:id="d002l21" n="1" rend="numbered">Et alore fu prese la cité qui se clamoit Barbastaire, molt grant terre et plene de
                    grant ricchesce et molt garnie.</p>
                    <p xml:id="d002l22" n="2" rend="numbered">Et tout l'ost voust que Robert Crispin la feist garder a ce que, en lo seront an, retornast
                    o tel exercit ou plus grant pour prendre des autres cités d'Espaingne.</p>
                    <lb/>
                </div2>
                <div2 xml:id="d002c007" n="7">
                    <head>7</head>
                    <p xml:id="d002l23" n="1" rend="numbered">Et lo dyable, armé de subtillissime malice, pour invidie de lo bon commencement de
                    la foi, pensa de contrester et metre en lo penser de li chevalier de li cristi[en]
                    feu d'amour et que se hauchassent chaïrent en bas, pour laquel choze Crist [fol. 128va]
                    fu corrocié car lo chevalier se donna a lo amor de la fame.</p>
                    <p xml:id="d002l24" n="2" rend="numbered">Adont, pour lor pechié, perdirent ce qu'il avoient acquesté et furent secuté de li
                    sarrazin.</p>
                    <p xml:id="d002l25" n="3" rend="numbered">Et, perdue la cité, une part furent occis, et une part furent en prison, et une part
                    foÿrent et furent delivré.</p>
                    <lb/>
                </div2>
                <div2 xml:id="d002c008" n="8">
                    <head>8</head>
                    <p xml:id="d002l26" n="1" rend="numbered">Crespin, pour la vergoigne, non voulo[it] puiz retorner en son païz, mes vint en Ytalie
                    a ceus de sa contree, et la demora par alcuns ans.</p>
                    <p xml:id="d002l27" n="2" rend="numbered">Et pour faire chevalerie sous lo pooir de lo impereor, ala en Costentinoble, ou il
                    ot mult triumphe et molt de victoire, et puiz fu mort.</p>
                    <lb/>
                </div2>
                <div2 xml:id="d002c009" n="9">
                    <head>9</head>
                    <p xml:id="d002l28" n="1" rend="numbered">Et puiz que cellui fu mort, coment ce fust cose que mult alerent de diversez parties
                    del monde a li solde de l'empereor, et entre touz ceaux de Normendie qui alerent a
                    l'empereor pour prendre li solde [fu Urselle], honeste chevalier et vrai et fidel.</p>
                    <p xml:id="d002l29" n="2" rend="numbered">Puiz qu'il avoit veinchut la contree d'Esclavonnie, ala pour aidier a lo pueple de
                    l'empereor loquel devoit combatre.</p>
                    <p xml:id="d002l30" n="3" rend="numbered">Et lo impereor vit qu'il estoit acte de combatre et home aprové, lo manda contre li
                    Turc en l'aide de l'opere.</p>
                    <p xml:id="d002l31" n="4" rend="numbered">Mes pour lo juste jugement de Dieu, li Turc orent la victoire et fu grant mortalité
                    de cristiens, et Auguste et Urselle furent prison.</p>
                    <p xml:id="d002l32" n="5" rend="numbered">Et ensi ces II, otout lor chevaliers furent menez en prison; et de lo duc de li Turc
                    furent honora-[fol. 128vb]-blement receuz.</p>
                    <p xml:id="d002l33" n="6" rend="numbered">Mes (autre chose) est a entendre que autre choze est Auguste et autre cose Cesare.</p>
                    <p xml:id="d002l34" n="7" rend="numbered">Auguste et impereor est une cose, come est dit devant, mes Cesaire est aucune chose
                    manque.</p>
                    <p xml:id="d002l35" n="8" rend="numbered">En cellui temps [ot] II empereor ou Auguste.</p>
                    <p xml:id="d002l36" n="9" rend="numbered">Et cestui qui estoient sur la Turquie estoient patrie et un autre qui estoient Cesaire,
                    si que alore estoient II empereor et II Cesaire veraiement.</p>
                    <lb/>
                </div2>
                <div2 xml:id="d002c010" n="10">
                    <head>10</head>
                    <p xml:id="d002l37" n="1" rend="numbered">Cestui que je vouz ai devant dit atendoient l'ayde de l'empereor, et entrevint lo contraire
                    por lo conseill de un, loquel lui estoit patrie, qui estoit Cesaire.</p>
                    <p xml:id="d002l38" n="2" rend="numbered">Et oiant par veraie fame sa mere que estoit en prison, laquelle estoit moillier de
                    lo sage Auguste, elle se pela la teste et se bati lo pet pour son marit et se fist
                    monacha; et la moillier Urselle, fame molt noble, mist en prison.</p>
                    <p xml:id="d002l39" n="3" rend="numbered">Mes lo conseill de Dieu non faut de aidier, dont la malice de l'ome cerche (la malice)
                    de destruire.</p>
                    <lb/>
                </div2>
                <div2 xml:id="d002c011" n="11">
                    <head>11</head>
                    <p xml:id="d002l40" n="1" rend="numbered">Lo impereor liquel estoit en prison dona son filz pour marit a la fille a lo roy de
                    Thurquie, laquelle estoit baptizié et faite christiane, pour laquel choze il et Urselle
                    furent delivré et mandé honorablement.</p>
                    <p xml:id="d002l41" n="2" rend="numbered">Et non petite part de lo impiere raquesterent o l'aide de li Turchi.</p>
                    <lb/>
                </div2>
                <div2 xml:id="d002c012" n="12">
                    <head>12</head>
                    <p xml:id="d002l42" n="1" rend="numbered">Et Cesaire, loquel avoit contre[sté a] Auguste son patrie, fu prison et «chaï en la
                    fosse [fol. 129a] laquelle il avoit faite a autre».</p>
                    <p xml:id="d002l43" n="2" rend="numbered">Et toutez foiz, fu en prison non a lo [i]mperator mes a altre gent, et por molt or
                    et argent qu'il dona fu delivré de la prison.</p>
                    <lb/>
                </div2>
                <div2 xml:id="d002c013" n="13">
                    <head>13</head>
                    <p xml:id="d002l44" n="1" rend="numbered">Et a ceste choze fu aoint major mal, qua[r] par substraction de lo fillastre Cesare,
                    par commandement de lo autre impereor, fu a lo impereor, patrie de Cesare, crevés les
                    oils et pour la dolor fu mort.</p>
                    <p xml:id="d002l45" n="2" rend="numbered">Cestui moinne qui compila cest ystoire fait mention de molt empereour, mes de Cesaire
                    non fait mention de li nom, comment se clamoient.</p>
                    <lb/>
                </div2>
                <div2 xml:id="d002c014" n="14">
                    <head>14</head>
                    <p xml:id="d002l46" n="1" rend="numbered">Et Ursselle, home de grant cuer et fort combateor, en celui temps conquesta Hermenie,
                    et puiz lui fist tribut; et vint en Costentinoble pour delivrer la moillier, et mist
                    son siege, et fist tant de damage qu'il desroboit et occioit et ardoit quanqu'il trovoit.</p>
                    <p xml:id="d002l47" n="2" rend="numbered">Et tant fu son ire contre li Grez que la moillier, laquelle li empereor non lui vouloit
                    rendre par sa volenté, covint qu'il lui rendist contre sa volenté.</p>
                    <lb/>
                </div2>
                <div2 xml:id="d002c015" n="15">
                    <head>15</head>
                    <p xml:id="d002l48" n="1" rend="numbered">Et que li Grex molt de foiz, par maliciouz argument et o subtil tradement, avoient
                    usance de veinchere lor anemis, escristrent a li Turchi - avec ceauz estoi(en)t – souz
                    pat Ursselle -, quar il lui estoient traïtor, et par domps de or ordenerent que Urselle
                    fust prison de li Turchi, et fu liez o fortes chaenes.</p>
                    <p xml:id="d002l49" n="2" rend="numbered">Qui bien cerchera li autor [fol. 129b] et l'ystoire especialment de Troya trovera que
                    li Grex ont plus sovent vainchut per malice et par traïson que par vaillantize.</p>
                    <lb/>
                </div2>
                <div2 xml:id="d002c016" n="16">
                    <head>16</head>
                    <p xml:id="d002l50" n="1" rend="numbered">Non se pense cil qui cest livre lege que cestui moinne procede mal en son dit pour
                    ce qu'il entreprent d'une part et de autre a dire, quar tout est de une ystoire.</p>
                    <p xml:id="d002l51" n="2" rend="numbered">Et quant est de la victoire de une gent, c'est de li Normant.</p>
                    <p xml:id="d002l52" n="3" rend="numbered">Et adont se laisse lo dire de Urselle et conte altre de li Normant.</p>
                    <p xml:id="d002l53" n="4" rend="numbered">Non est de merveillier dont se excuse cest auctor, dit que vole dire comment vindrent
                    a li part de Ytalie et de lo regne, et quel pueple veinchirent, et coment veinchirent
                    la superbe de li non fidel.</p>
                    <lb/>
                </div2>
                <div2 xml:id="d002c017" n="17">
                    <head>17</head>
                    <p xml:id="d002l54" n="1" rend="numbered">A l'an mille puis que Crist, lo Nostre Seignor, prist char Virgine Marie apparurent
                    en lo monde XL vaillant pelerin.</p>
                    <p xml:id="d002l55" n="2" rend="numbered">Venoient del Saint Sepulcre de Jerusalem pour aorer Crist et vindrent a Salerne, laquelle
                    estoit assegie de Sarrasin, et tant mené mal qu'il se vouloient rendre.</p>
                    <p xml:id="d002l56" n="3" rend="numbered">Et avant, Salerne estoit faite tributaire de li sarrazin, mes se tarderent, qu'il non
                    paierent chascun an li tribut a lor terme.</p>
                    <p xml:id="d002l57" n="4" rend="numbered">Et encotinent venoient li sarrazin otout molt de nefs, et tailloient, et occioient,
                    et gastoient la terre.</p>
                    <p xml:id="d002l58" n="5" rend="numbered">Et li pelegrin de Normendie vindrent la, non porent soustenir tant injure de la seignorie
                    de li sarrazin ne que li cristien fussent subject a li Sarrazin.</p>
                    <p xml:id="d002l59" n="6" rend="numbered">Cestui pelegrin alerent a Guai-[fol. 129va]-marie, serenissime principe, liquel governoit
                    Salerne o droite justice et proierent qu'il lor fust donné arme et chevauz, et qu'il
                    vouloient combatre contre li sarrazin, et non pour pris de monoie, mes qu'il non pooient
                    soustenir tant superbe de li sarrazin; et demandoient chevaux.</p>
                    <p xml:id="d002l60" n="7" rend="numbered">Et quant il orent pris armes et chevaux, il assallirent li sarrazin, et molt en occistrent,
                    et molt s'en corurent vers la marine, et li autre fouirent par li camp.</p>
                    <p xml:id="d002l61" n="8" rend="numbered">Et ensi li vaillant Normant furent veinceor, et furent li Salernitain delivré de la
                    servitute de li pagan.</p>
                    <lb/>
                </div2>
                <div2 xml:id="d002c018" n="18">
                    <head>18</head>
                    <p xml:id="d002l62" n="1" rend="numbered">Et quant ceste grant victoire fu ensi faite par la vallantise de ces XL Normant pelegrin,
                    lo prince et tuit li pueple de Salerne les regracierent molt et lor offrirent domps,
                    et lor prometoient rendre grant guerredon.</p>
                    <p xml:id="d002l63" n="2" rend="numbered">Et lor prierent demorassent a desfendre li cristien, mes li Normant non vouloient prendre
                    merite de deniers de ce qu'il avoient fait por lo amor de Dieu, et se excuserent qu'il
                    non poient demorer.</p>
                    <lb/>
                </div2>
                <div2 xml:id="d002c019" n="19">
                    <head>19</head>
                    <p xml:id="d002l64" n="1" rend="numbered">Aprés ce, orent conseill de li Normant que la venissent tuit li principe de Normendie
                    et les enviterent.</p>
                    <p xml:id="d002l65" n="2" rend="numbered">Et alcun se donnerent bone volenté et corage a venir en ces parties de sa, pour la
                    ricchece qui i estoit.</p>
                    <p xml:id="d002l66" n="3" rend="numbered">Et manderent lor messages avec ces victoriouz Normans, et manderent [fol. 129] citre,<lb/>agmidole,
                    noiz confites, pailles imperials, ystrumens de fer aorné d'or, et ensi les clamerent
                    qu'il deussent venir a «la terre qui mene lat et miel» et tant belles coses.</p>
                    <p xml:id="d002l67" n="4" rend="numbered">Et que ceste cosez fussent voires, cestui Normant veinceor lo testificarent en Normendie.</p>
                    <lb/>
                </div2>
                <div2 xml:id="d002c020" n="20">
                    <head>20</head>
                    <p xml:id="d002l68" n="1" rend="numbered">En cellui temps estoit rumor et odie entre II princes de Normendie, c'est Gisilberte
                    et Guillerme.</p>
                    <p xml:id="d002l69" n="2" rend="numbered">Et Gisilberte, loquel estoit clamé Buatere, prist volenté et corage contre Guillerme,
                    liquel contrestoit contre l'onor soe, et lo geta d'un lieu molt haut, dont il fu mort.</p>
                    <p xml:id="d002l70" n="3" rend="numbered">Et quant cestui fu mort, ot cestui ceste dignité, que estoit vice conte de toute la
                    terre.</p>
                    <p xml:id="d002l71" n="4" rend="numbered">Et Robert, conte de la terre, fu molt iré de la mort de cestui et manecha de occirre
                    cellui qui avoit fait celle homicide, quar, se ceste offense (non fusse) non fust punie,
                    parroit que licence fust de toutes pars de occirre li vice conte.</p>
                    <p xml:id="d002l72" n="5" rend="numbered">Et Gisilberte avoit IV freres, c'est Raynolfe, Aseligime, Osmude et Lofulde.</p>
                    <p xml:id="d002l73" n="6" rend="numbered">Et avieingne que cestui n'avoient colpe de la mort de Guillerme, toutes foiz foÿrent
                    avec lo frere et vindrent avuec lo message del prince de Salerne.</p>
                    <p xml:id="d002l74" n="7" rend="numbered">Et vindrent armés non come anemis mes come angele, dont par toute Ytalie furent receuz.</p>
                    <p xml:id="d002l75" n="8" rend="numbered">Les coses neccessaire de mengier et de boire lor furent données de li seignor et bone
                    [fol. 130a] gent de Ytalie, et passerent la cité [de] Rome et vindrent a Capue.</p>
                    <p xml:id="d002l76" n="9" rend="numbered">Et troverent que un de Puille qui se clamoit Melo estoit la chacié, et estoit chacié
                    pour ce qu'il avoit esté rebelle contre lo empereor de Costentinnople.</p>
                    <lb/>
                </div2>
                <div2 xml:id="d002c021" n="21">
                    <head>21</head>
                    <p xml:id="d002l77" n="1" rend="numbered">Cestui furent en aide de Melo et entrerent en la fin de Puille avuec lui.</p>
                    <p xml:id="d002l78" n="2" rend="numbered">Et commencerent a combatre contre li Grez, et virent qu'il estoient comme fames.</p>
                    <p xml:id="d002l79" n="3" rend="numbered">Et par li camp arenouz de Puille font gesir lor anemis sans esperit.</p>
                    <p xml:id="d002l80" n="4" rend="numbered">Et pour la mort de ces, est occasion de grant tristesce, et plus en remanda a combatre.</p>
                    <p xml:id="d002l81" n="5" rend="numbered">Et quant il oï dire que par hardiesce de chevalerie estoit sa terre assallie, manda
                    contre li Normant li plus fort home qu'il pot trover, et puiz la venue de ces autres,
                    ordenant la seconde bataille.</p>
                    <p xml:id="d002l82" n="6" rend="numbered">Mes li Grex perdirent et li Normant estoient touz jors ferme.</p>
                    <p xml:id="d002l83" n="7" rend="numbered">Et de ce ot grant dolor l'empereor, et manda grant multitude de gent, et ordena la
                    tierce bataille, et la quarte, et quinte, et tout veincirent li Normant.</p>
                    <p xml:id="d002l84" n="8" rend="numbered">Et ensi Melo, par la force de li Normant, fu en lo trone de son honor.</p>
                    <lb/>
                </div2>
                <div2 xml:id="d002c022" n="22">
                    <head>22</head>
                    <p xml:id="d002l85" n="1" rend="numbered">Aprés ce, li empereor manda domps et manda tribut en toutes pars.</p>
                    <p xml:id="d002l86" n="2" rend="numbered">Et ovri son thesaure, et trova chevaliers pour monoie et conbatirent contre li fort
                    Normant.</p>
                    <p xml:id="d002l87" n="3" rend="numbered">Mes li Normant veinchurent sans nombre, et tant vindrent de gent sans nombre.</p>
                    <p xml:id="d002l88" n="4" rend="numbered">Et lo champ fu tot plein de la multitude de lo exercit [fol. 130b] de l'empereor, et
                    sont veues les lances estroites come les canes sont en lo lieu ou il croissent, et
                    venant encontre, petit de Normant en l'aide de Melo; et la multitude de la gent de
                    l'empereor aloient par lo camp comme li ape quant il issent de lor lieu quant il est
                    plein.</p>
                    <p xml:id="d002l89" n="5" rend="numbered">Et que vouz diroie je ?</p>
                    <p xml:id="d002l90" n="6" rend="numbered">Li Normant sont appareilliez de morir avant que fouir.</p>
                    <p xml:id="d002l91" n="7" rend="numbered">Et se fist la VIe bataille molt forte, et de chascune part est grant péril de mort.
                    Mes, pour un de li Normant, furent mort molt de anemis, et en tant fu forte la bataille
                    que de IIcL Normant non remestrent se non X.</p>
                    <p xml:id="d002l92" n="8" rend="numbered">Et de ces se sot lo nombre quant furent, mes de l'autre part furent tant que nombre
                    non s'en trove.</p>
                    <p xml:id="d002l93" n="9" rend="numbered">Cestui moinne storiographe, c'est escriptor de l'ystoire, non met se ceste multitude
                    de li Normant vindrent novellement de Normendie ou se a Capue se partirent li Normant
                    et aucun vindrent en l'aide de Melo et li autre alerent avec li messagier de lo prince
                    de Salerne.</p>
                    <p xml:id="d002l94" n="10" rend="numbered">Mes quant fu seu a Salerne que ensi avoient combatu li Normant por aidier a Melo et
                    [e]stoient mort, vindrent cil Normant de Salerne; de li Normant vint grant exercit
                    et emplirent la contree de fortissimes chevaliers.</p>
                    <p xml:id="d002l95" n="11" rend="numbered">Et Melo prist une autre bataille contre li Grex, et s'encontrerent li Normant; li Grex
                    en un lieu qui se clamoit Vaccarice, c'est en Puille, a Melfe, ou maintenant sont gentil
                    home qui se clament Vaccaire.</p>
                    <p xml:id="d002l96" n="12" rend="numbered">Et li Grex, tant coment il en estoit remez de l'autre bataille, [fol. 130va] furent
                    mort.</p>
                    <p xml:id="d002l97" n="13" rend="numbered">Et de li Normant, liquel avoient esté troiz mille, non remainstrent se non cinc cent.</p>
                    <p xml:id="d002l98" n="14" rend="numbered">Et VI grant home de li Normant remeinstrent, de liquel II remainrent avec Athenulfe,
                    abbé de Mont de Cassin, et li autre avec li sien chevalier a faire chevalerie avec
                    lo prince de Salerne.</p>
                    <p xml:id="d002l99" n="15" rend="numbered">Et, secont ceste ultime parole, pert que cestui troiz mille Normant venissent novelement
                    de Normandie.</p>
                    <lb/>
                </div2>
                <div2 xml:id="d002c023" n="23">
                    <head>23</head>
                    <p xml:id="d002l100" n="1" rend="numbered">Et quant Melo se senti abandoné de l'aide de li chevalier, il s'en ala [a la] cort
                    de lo empereor et requist misceicorde, et la benignité de lo impereor li promist de
                    faire ce que Melo requeroit. (...)</p>
                    <p xml:id="d002l101" n="2" rend="numbered">Fu guardé de li prince de li Thodes coment de certe chevalier, et lo impereor se appareilla
                    d'aler a restituer Melo en sa propre honor.</p>
                    <p xml:id="d002l102" n="3" rend="numbered">Et la crudele s'en rit de ceste covenance, quar Melo fu mort et fu sousterré en l'eglize
                    de Babiperga, laquelle avoit faite cestui impereor et en lo sepulcre de li noble fu
                    mis; et en ot tristece l'emperor et tout son excercit.</p>
                    <lb/>
                </div2>
                <div2 xml:id="d002c024" n="24">
                    <head>24</head>
                    <p xml:id="d002l103" n="1" rend="numbered">La vertu imperial non voloit muer la disposition de venir en Ytalie, et puiz a la
                    cité de Troie, pour ce que li Grez l'avoient mise en lo tenement de Bonivent, et l'aprist.</p>
                    <p xml:id="d002l104" n="2" rend="numbered">Et, en celui temps, manda lo combatant archevesque de Coloingne a prendre li prince
                    de Capue, et puiz devoit aler a prendre Salerne.</p>
                    <p xml:id="d002l105" n="3" rend="numbered">Et fu pris lo prince de Capue, et XL jors fu assegié Salerne.</p>
                    <p xml:id="d002l106" n="4" rend="numbered">Mes, por [fol. 130vb] ce que la cité estoit forte a prendre, prist ostage del filz
                    de lo prince de Salerne, et o gloire de triumphe retorna a la cort de lo impereor.</p>
                    <p xml:id="d002l107" n="5" rend="numbered">Et puiz, par examination de juste jugement, Pandulfe, prince de Capue, fu jugié a
                    mort.</p>
                    <p xml:id="d002l108" n="6" rend="numbered">Mes, par priere de l'archevesche de Coloingne, fu delivré de celle sentence.</p>
                    <p xml:id="d002l109" n="7" rend="numbered">Toutes foiz fu il porté de la de li Alpe, liez de une catene en lo col.</p>
                    <p xml:id="d002l110" n="8" rend="numbered">Et lo fil de lo prince de Salerne, loquel prince se clamoit Guaymarie, fu recommandé
                    a lo pape Benedit.</p>
                    <lb/>
                </div2>
                <div2 xml:id="d002c025" n="25">
                    <head>25</head>
                    <p xml:id="d002l111" n="1" rend="numbered">Cestui moinne storiographe rent la rayson pour quoi li empereor fu irés contre li
                    prince de Capue, Pandulfe, lo frere carnel de la moillier de Melo, de loquel nouz
                    avons dit desus, loquel se clamoit Dato, et par lo comandement de lo pape estoit monté(e)
                    en la tor de Garilgiane envers la ripe, et Pandulfe, desirrant sa mort, lui vint sur
                    o li Grex et vainchi la tor, et dona Datto innocent(e) a li Grex, liquel par commandement
                    de li impereour de li Grex fu noiez en mer.</p>
                    <p xml:id="d002l112" n="2" rend="numbered">Et pour ceste cose fu mandé Pandulfe de l'autre empereor a lo pape.</p>
                    <p xml:id="d002l113" n="3" rend="numbered">Assez brevement cestui moinne a mis la raison por quoi li empereor qui non estoit
                    grec fu corrocié contre cestui Pandulfe.</p>
                    <p xml:id="d002l114" n="4" rend="numbered">Toutez foiz non met que ce fust lo emperere de li Grex, mes pert que li empereor venoit
                    en Ytalie por remetre Melo en son estat, quar Melo, loquel s'estoit rebellé contre
                    l'empereor de Costentinnoble [...], et quant sust Pandulfe ce que fust [fol. 131a]
                    coingnat a Melo, toutes foiz Pandulfe (estoit) contraire a Dato qui estoit frere de
                    sa moillier.</p>
                    <lb/>
                </div2>
                <div2 xml:id="d002c026" n="26">
                    <head>26</head>
                    <p xml:id="d002l115" n="1" rend="numbered">Aprés ces chozes faites, [At]enulfe, frere de Pandulfe, pour paour de ce qui fu fait
                    a son frere, se mist en mer, et voloit foÿr en Costentinnople a lo empereor, loquel
                    s'en vint en Ytalie, si come est dit, mes par pestilence fu noiez en mer; et ensi,
                    en diverse maniere, furent II frere charnel mort malement.</p>
                    <lb/>
                </div2>
                <div2 xml:id="d002c027" n="27">
                    <head>27</head>
                    <p xml:id="d002l116" n="1" rend="numbered">Et Troie, non par debilité de ceuz qui l'asegerent ne par force de ceuz qui dedens
                    estoient, mes pour lo fort lieu ou elle estoit, non pot estre prise - ou Troie fu
                    a part l'antique fabrique, et non pas la ou elle est maintenant, quar en plus vill
                    lieu est ore.</p>
                    <p xml:id="d002l117" n="2" rend="numbered">Et li religiouz impereor se parti de la et ala a Mont de Cassin.</p>
                    <p xml:id="d002l118" n="3" rend="numbered">Et li frere qui estoient la le visitoient, et o diligence et service lui faisoient
                    obedience.</p>
                    <p xml:id="d002l119" n="4" rend="numbered">Et fu proié de tout lo college de li moinne, conferma en abbé Theobalde, home noble
                    de lignage et plus de costume, et lui donna la croce, c'est lo baston ecclesiastique.</p>
                    <lb/>
                </div2>
                <div2 xml:id="d002c028" n="28">
                    <head>28</head>
                    <p xml:id="d002l120" n="1" rend="numbered">Jesu Crist, qui est retributor de toutes bones chozes et est gloriouz en touz ses
                    sains, pour la merite de saint Benedit merita cestui empereor, quar un jor senti grant
                    dolor a lo; flanc, et plus grave que non soloit, quar estoit acostumé d'avoir celle
                    dolor, et en celle dolor mani-[fol. 131b]-festa lo secret de son cuer a ceus qui continuelment
                    en avoient compassion, et dist :</p>
                    <p xml:id="d002l121" n="2" rend="numbered">«Coment lo impere(re) romain, loquel «est subject a nous, entre li autre royalme de
                    lo monde est haucié par la clef de saint Pierre apostole et par la doctrine de saint
                    Paul, ensi par la religion de lo saint pere Benedit croirons a acroistre lo impere
                    se avisons avec nous presentement son cors, quar por la prédication de ces II apostole
                    par tout lo monde fu espassé la foi, mes pour la maistrie de lo Pere donna commencement
                    de religion et donna maniere de conversation a tuit li moinne».</p>
                    <p xml:id="d002l122" n="3" rend="numbered">Et quant il ot dite ceste parole, il s'endormi.</p>
                    <p xml:id="d002l123" n="4" rend="numbered">Saint Benoit lui apparut, et lo manesa, et lo gari, et lui dist :</p>
                    <p xml:id="d002l124" n="5" rend="numbered">«O empereor, pour quoi desires tu la presence moe corporal ? Crois que je voille laissier
                    lo lieu ou je fu amené de li angele, ou la regule de li moinne et la vie je escris,
                    dont la masse de mon cors fu souterree ?».</p>
                    <p xml:id="d002l125" n="6" rend="numbered">Et en ceste parole se moustre que, quant li os d'aucun saint sont translaté de un
                    lieu en autre, toutes voiez lo lieu ou a esté premerement, pour la char qui est faite
                    terre, doit estre a l'omme en reverence, et plus se moustre par ce que je sequterai.</p>
                    <p xml:id="d002l126" n="7" rend="numbered">Et lo impereor de loquel avoit paour lo regne ot paour de un moinne.</p>
                    <p xml:id="d002l127" n="8" rend="numbered">Et lo saint lui dist que «sans nulle doute tu saches que mon cors veut ici ester.</p>
                    <p xml:id="d002l128" n="9" rend="numbered">Et de ce le donrai je (manifeste) signe o la verge pastoral, lequel signe sera mani-[fol.
                    131va]-feste», c'est o la croce laquelle tenoit en main li saint.</p>
                    <p xml:id="d002l129" n="10" rend="numbered">Et fist la croiz a lo costé de l'empereor en loquel lui tenoit lo mal, et lui dist
                    : «Resveille toi sain et salve, et quar ceste enfermeté non avras tu plus».</p>
                    <p xml:id="d002l130" n="11" rend="numbered">Et maintenant li empereor se resveilla sain et salve; et, si coment li saint promisse,
                    de celle enfermeté non ot onques puiz dolor.</p>
                    <p xml:id="d002l131" n="12" rend="numbered">Et pour cest miracle, tant ot devotion a lo monastier, quar coment il dist, qu'il
                    vouloit laissier la dignité imperial et vivre en lo monastier come moinne.</p>
                    <lb/>
                </div2>
                <div2 xml:id="d002c029" n="29">
                    <head>29</head>
                    <p xml:id="d002l132" n="11" rend="numbered">Et puiz que li empereor ot recovree sa santé, lui recorda de la promission qu'il avoit
                    faite a Melo, la vouloit aemplir a sez neveuz, et que non la pot recovrer la lor cose,
                    lui donna de lo sien propre la terre laquelle se clame Lo Comune avec li chastel qui
                    i apartenoient lor donna, et lor donna en aide Trostayne avec XXIV Normant, et li
                    autre Normant laissa por desfendre la foy et a contrester contre li sarrasin.</p>
                    <p xml:id="d002l133" n="2" rend="numbered">Et il s'en ala de li Mont o sa chevalerie.</p>
                    <lb/>
                </div2>
                <div2 xml:id="d002c030" n="30">
                    <head>30</head>
                    <p xml:id="d002l134" n="1" rend="numbered">Quant li Normant furent ferme en la foi de l'eclize emperiere, s'esforcerent de faire
                    lo commandement de l'empereor et vindrent en la terre qui devoit estre de li neveu
                    de Melo.</p>
                    <p xml:id="d002l135" n="2" rend="numbered">Et entrerent en lo castel Gallmare et firent paour a tuit cil qui habitoient entor.</p>
                    <p xml:id="d002l136" n="3" rend="numbered">Mes que ceste [fol. 131vb] choze estoit petite, ces chastelz d'entor voloient par
                    bataille, requerirent aide de li marchis Reynier; et lui manderent II de sez freres,
                    c'est Pierre et Melo, et Stephane remaist avec li Normant, et porterent lo commandement
                    de lo impereor, loquel disoit que, s'il requeroient aide, ne lor devissent noier,
                    et lo marchiz fist lo comandement de lo impereor coment fidel.</p>
                    <lb/>
                </div2>
                <div2 xml:id="d002c031" n="31">
                    <head>31</head>
                    <p xml:id="d002l137" n="1" rend="numbered">Et la superbe de un autre Pierre, filz de Raynier, non reposa, et quar entre ceaux
                    de celle contree estoit tenut lo meillor, vouloit contrester contre la majesté imperial.</p>
                    <p xml:id="d002l138" n="2" rend="numbered">Et se appareilla et assembla de sa gent et de ses amis.</p>
                    <p xml:id="d002l139" n="3" rend="numbered">Et disoit qu'il non vouloit soustenir que li h[e]ritage de ses ancessors fust de gent
                    estrange.</p>
                    <p xml:id="d002l140" n="4" rend="numbered">Et mesura la gent qu'il avoit assemblé, et atendi ceuz qu'il avoit priez de lui aidier.</p>
                    <p xml:id="d002l141" n="5" rend="numbered">Et se assemble por occire li Normant, liquel de la vie et de la terre ensemble lo
                    priverent.</p>
                    <p xml:id="d002l142" n="6" rend="numbered">Et manderent petit de gent devant por faire proie, et remeistrent assez pour faire
                    la garde.</p>
                    <p xml:id="d002l143" n="7" rend="numbered">Et li Normant non pensoient ce, mes secuterent cil qui faisoient la proie, et vindrent
                    a ceaux qui les insidioient.</p>
                    <p xml:id="d002l144" n="8" rend="numbered">Et, quant il virent tant grant congregation et multitude, se merveillerent molt.</p>
                    <p xml:id="d002l145" n="9" rend="numbered">Distrent parole de paiz, et Pierre lor promettoit la mort. Li Normant mostrerent la
                    main sans arme, et lor col mostroient [fol. 132a] et volentiers fugissent, mes il
                    n'avoient qui le[s] receust.</p>
                    <p xml:id="d002l146" n="10" rend="numbered">Et quant il virent qu'il non pooient avoir autre aide, il clamerent l'aide de Dieu,
                    par laquel ajutoire «un en persecuta mil, et X mille en fugirent devant dui. Il distrent
                    a Stephane qu'il requerist l'ayde de Dieu, et tuit crient.</p>
                    <p xml:id="d002l147" n="11" rend="numbered">Et l'autre part se confidoient en lor vertu, non cherca autre aide.</p>
                    <p xml:id="d002l148" n="12" rend="numbered">Et de ces XXV Normant, liquelle tenoient gofanon fu mort et non plus, et de l'autre
                    part, de IIc et L non remestrent se non C nonante, et li autre s'en foïrent par lo
                    camp, et lesserent l'arme et lo cheval; et se rescontrent par les crotes et par les
                    fossez pour escamper la vie.</p>
                    <p xml:id="d002l149" n="13" rend="numbered">Et de li arme de li anemis et de la robe furent ricche li Normant.</p>
                    <p xml:id="d002l150" n="14" rend="numbered">Et li Longobart liquel porent eschamper la vie o grant vergoingne foirent.</p>
                    <p xml:id="d002l151" n="15" rend="numbered">Et li Normant veinceor orent tant misericorde en celle bataille car, coment ce fust
                    cose que li camp fust plein de II mille pedon et V cent, nul non vouloient tochier
                    li Normant.</p>
                    <p xml:id="d002l152" n="16" rend="numbered">Et puiz vint la triumphal bataille de lo marquiz Renier, et ot grant joie de la victoire
                    de ses amis siens normant, a liquel puiz donna aide, et subjugarent lo castel a ces
                    troiz freres, coment rayson estoit.<lb/></p>
                    <lb/>
                </div2>
                <div2 xml:id="d002c032" n="32">
                    <head>32</head>
                    <p xml:id="d002l153" n="1" rend="numbered">Puiz que ceste cose fu faite, li Normant se recuillirent de totes pars et se mistrent
                    en volenté de faire chevalerie sous lo grant prince de Salerne Guay-[fol. 132b]-marie,
                    lequel, en cellui temps, par lo senge et par prierie de la moillier, laquel estoit
                    soror de Pandulfe, manda domps a la majesté imperial et a touz li grant home de la
                    cort, et lui manda proiant qu'il lui pleust de delivrer Pandulfe et lo privast de
                    honor.</p>
                    <p xml:id="d002l154" n="2" rend="numbered">Et li prince ot la grace laquelle avoit requise a lo impereor, et puiz retorna Pandulfe.
                    Guaymarie sollao o deniers li Grex et racuilli a soi lo exercit de li Normant.</p>
                    <p xml:id="d002l155" n="3" rend="numbered">Et asseja Capue, laquelle prist par la industrie de li citadin plus que par force
                    de arme.</p>
                    <p xml:id="d002l156" n="4" rend="numbered">Et Pandulfe, loquel lui estoit donné de lo impereor, chasa de lo principe, et fist
                    prince lo frere charnel de Pandulfe, loquel estoit petit et jovencel.</p>
                    <lb/>
                </div2>
                <div2 xml:id="d002c033" n="33">
                    <head>33</head>
                    <p xml:id="d002l157" n="1" rend="numbered">Et aprés ce, descorda a Pandulfe la paor de Dieu et sa misere quant il fu en prison,
                    puiz recovra la grandesce de son principeé.</p>
                    <p xml:id="d002l158" n="2" rend="numbered">Et par li conseill de li malvaiz, estoit en la voie de li pecheor et seoit en la siege
                    de li pecheor et de pestilence.</p>
                    <lb/>
                    <p xml:id="d002l159" n="3" rend="numbered">En prime comensa a combatre contre Dieu et contre li saint, et leva li abbé de Mont
                    de Cassin, abbé Theobalde, liquel estoit eslit de li frere et vestu de la dignité
                    de part de l'empereor et confermé de par lo pape.</p>
                    <p xml:id="d002l160" n="4" rend="numbered">Et ordena qu'il habitast en la celle de Saint Benedit, laquelle se clamoit Capusita.</p>
                    <p xml:id="d002l161" n="5" rend="numbered">Et par son iniquité commist la cure de l'abbeie a un de li sien et lo fist abbé, liquel
                    se clamoit Basilie.</p>
                    <p xml:id="d002l162" n="6" rend="numbered">Et li abbé estoit constraint de faire tout ce que cestui Basile commandoit, qui estoit
                    de la part de lo prince, loquel autresi de lo nombre de li frere leva la decime ou
                    la decime lo reduxe.</p>
                    <p xml:id="d002l163" n="7" rend="numbered">Et en lo monastier de Mont de Cassin tant petit de moines i remestrent pour la soe
                    iniquité le[s] chasoit - que a pene pooient complir de dire XII lecciones, si que
                    de ces fratres s'en partirent II liquel estoient acte de dire  l'office, et cil qui
                    remainstrent estoient vilanement traitié; li possession de l'Eglize, comment li plaisoit,
                    retenoit a son service, et des choze de Dieu li et li sien se sacioient.</p>
                    <p xml:id="d002l164" n="8" rend="numbered">La terre et lo offerte de l'autel estoient donné a lo prestre de lo prince; li servicial
                    de lo monastier estoient a son service; et lui et cil qui estoient avuec lui metoient
                    en vice de luxure li jovene qui la habitoient; toutes les bestes de l'abbee avoit
                    faites soes.</p>
                    <p xml:id="d002l165" n="9" rend="numbered">Et li frere qui la estoient remez estoient consumés de toute chetiveté, et quant il
                    estoient a lo service de Dieu non lor era donné a mengier quant il venoient a refettoire
                    secont l'usance, mes puiz que li ministre de lo prince avoient mengié, alor estoit
                    aporté de mengier.</p>
                    <p xml:id="d002l166" n="10" rend="numbered">Et avoient emplie la rocche de son chastel de coses de vivre, de salmes, de divers
                    domps et de dras de lin; mes puiz vouz diroi-je quel fin orent ces chozes mal acquestees.</p>
                    <p xml:id="d002l167" n="11" rend="numbered">Et en ceste office avoient eslit un pervers official de lo monastier : cestui estoit
                    prelat sur toute la poverté de li servicialz de Dieu, et pour ce que cestui estoit
                    molt grant maistre en lo monastier et dist que «come estoit lo seignor, ensi devoient
                    li serf».</p>
                    <lb/>
                </div2>
                <div2 xml:id="d002c034" n="34">
                    <head>34</head>
                    <p xml:id="d002l168" n="1" rend="numbered">Et li vaillant abbé, non soustenant la vergoingne del saint monastier, s'en ala a
                    la Marche, a lo monastier de Saint Liberator.</p>
                    <p xml:id="d002l169" n="2" rend="numbered">Et li conte de celle terre lui fist grant honor.</p>
                    <p xml:id="d002l170" n="3" rend="numbered">Et tuit li gentil home lui obeissoient comme a pere et li autre coment a seignor.</p>
                    <p xml:id="d002l171" n="4" rend="numbered">Et pour ce qu'il ala la, fist coment comanda Nostre Seignor qui dist : «se vouz se[rés]
                    chaciez d'une cité, foiez en l'autre».</p>
                    <p xml:id="d002l172" n="5" rend="numbered">Et que fist ce que Dieu avoit commandé, ot ce que Dieu avoit promis, quar alla sans
                    burse et sac, et nulle cose non lui manca, quar vivoit avec Dieu; et li frere qui
                    estoient en sa cure, quar non les pooit veoir par face, les consolloit par letre molt
                    sovent et les esmovoit a lo service de Dieu.</p>
                    <p xml:id="d002l173" n="6" rend="numbered">Et puiz aucun an fu mort l'abbé, et molt en furent triste sa gent et sez freres, et
                    Pandulfe en fu molt alegre et joiouz, quar se creoit que fust finie toute la malice
                    qu'il avoit fait a lo monastier et en autre part.</p>
                    <lb/>
                </div2>
                <div2 xml:id="d002c035" n="35">
                    <head>35</head>
                    <p xml:id="d002l174" n="1" rend="numbered">Mes a ce que sa perversité et malvaistié parisse que fust sanz colpe et non avisse
                    vergoingne a ce que lo monastier de Mont de Cassin non re-[fol. 133a]-mainst sanz
                    abbé, loquelle monastier estoit chief de tout li autre abbaïes, si voloit faire abbé
                    par sa volenté et par son commandement.</p>
                    <p xml:id="d002l175" n="2" rend="numbered">Et fu fait abbé cellui Basilie, dont nouz avons devant parlé de cest saint monastier,
                    et tant estoit cestui abbé presié coment s'il fust droit et vraiz abbé.</p>
                    <p xml:id="d002l176" n="3" rend="numbered">Et quant venoit la feste sollempnel, de Capue la ou habitoit allo monastier et par
                    tout li confin de Saint Benedit non estoient donnees le[s] cosez necessaires, ne erent
                    servit ceus qui aloient avec lui.</p>
                    <lb/>
                </div2>
                <div2 xml:id="d002c036" n="36">
                    <head>36</head>
                    <p xml:id="d002l177" n="1" rend="numbered">Et autresi encontinent abbaissa lo religiouz Ylaire, abbé de Saint Vincent martyre.</p>
                    <p xml:id="d002l178" n="2" rend="numbered">Et ensi se glorifia li pervers prince a ce que Dieu lui meist iniquité sur iniquité,
                    mes ce qu'il cerca trovera.</p>
                    <p xml:id="d002l179" n="3" rend="numbered">Cestui archipape, c'est sur pape, laquel choze non est licite de dire, se hauça tant
                    qu'il paroit qu'il deust sallir supre la poesté del ciel, quar fist molt piz.</p>
                    <p xml:id="d002l180" n="4" rend="numbered">Lo filz soe bastart, loquel se clamoit Eldeprande, fist clerc, liquel estoil usé de
                    fait de chevalerie, et lo archevesque de Capue, home religiouz, loquel se clamoit
                    Adinulfe, mist en prison o li fers as piés et as mains fortement.</p>
                    <lb/>
                </div2>
                <div2 xml:id="d002c037" n="37">
                    <head>37</head>
                    <p xml:id="d002l181" n="1" rend="numbered">En cellui jor que li Redemptor de lo monde rachata la humane generation et exalta
                    la char, laquelle il avoit prise en la Virge Marie, sur li angele, c'est en lo jor
                    de l'Ascension, li dyable dona conseill a Pandu[l]fe.</p>
                    <p xml:id="d002l182" n="2" rend="numbered">Son devant di(s)t filz Heldeprande fist eslire, et fu fait archevesque, liquel avoit
                    fait clerc, et fist chanter, coment il est usance, une hymne, laquelle se commence
                    «Te Deum laudamus».</p>
                    <p xml:id="d002l183" n="3" rend="numbered">Et la compaignie perverse molt en ot grant joie, et li peccorel de Dieu en furent
                    dolent.</p>
                    <p xml:id="d002l184" n="4" rend="numbered">Et fu mis en lo siege et en lo trone de lo archevesqe. Li archevesque, liquel estoit
                    en prison, desliez des fers qu'il tenoit, et fu trait hors; et [lo] filz de Pandulphe
                    vit en lo siege, et lo pere stant devant la tribunal [de la] justice de lo dyable;
                    lo archevesque lui estoit devant, a genolz, et atendi li jugement o grant paor; et
                    lui fu commandé qu'il lui donnast l'anel et la croce et puiz lui baisast li dui pié,
                    et [a] l'ultime fu remené en la prison.</p>
                    <lb/>
                </div2>
                <div2 xml:id="d002c038" n="38">
                    <head>38</head>
                    <p xml:id="d002l185" n="1" rend="numbered">Et puiz la rage de fortissime loupe se mostra a ceaux de la cité, et estraingnoit
                    les dens come home esragié.</p>
                    <p xml:id="d002l186" n="2" rend="numbered">Et quant li home quant li fame faisoit prendre, et ensi estoit li pueple tormenté
                    de prison et de neccessité sanz fin.</p>
                    <p xml:id="d002l187" n="3" rend="numbered">Non ooit predication de prestre et avoit close l'orelle pour non oïr la parole de
                    l'Evangile, «com lo aspide sort pour non oïr la voiz de cellui qui l'encante».</p>
                    <p xml:id="d002l188" n="4" rend="numbered">Et en toutes manieres mostra son iniquité, et mut guerre contre li parent soe, quar
                    queroit [fol. 133va] de cachier de l'onor de Bonivent son coingnat et lo frere de
                    celui qui l'avoit mis en hautesce.</p>
                    <p xml:id="d002l189" n="5" rend="numbered">Mes quant Dieu est avec l'ome, nul non lui puet nuire ne mal faire.</p>
                    <lb/>
                </div2>
                <div2 xml:id="d002c039" n="39">
                    <head>39</head>
                    <p xml:id="d002l190" n="1" rend="numbered">Puiz ceste chose, cestui malvaiz home, lo prince de Capue i Pandulfe, chaza Sierge,
                    maistre de la chevalerie, de la cité soe, et la grant cité de Naple o l'aide de ceus
                    de la cité mist souz sa poesté.</p>
                    <p xml:id="d002l191" n="2" rend="numbered">Mes petit de temps, cestui maistre de la chevalerie honorablement rentra en sa cité.</p>
                    <lb/>
                </div2>
                <div2 xml:id="d002c040" n="40">
                    <head>40</head>
                    <p xml:id="d002l192" n="1" rend="numbered">Et a ce que non lui peust mal faire la malice de cestui Pandulfe, ala a Ranolfe, home
                    aorné de toutes vertus qui covenent a chevalier, et lui dona sa soror por moillier,
                    laquelle novellement estoit faite vidue par la mort de lo conte de Gaïte, et lui demanda
                    qu'il fust contre la superbe de lo prince Pandulfe.</p>
                    <p xml:id="d002l193" n="2" rend="numbered">Et pour reprendere la ferocité de cest anemi fist Adverse atornoier de fossez et de
                    hautes siepe, et une part ricchissime de Terre de Labor lui fu donnée, que lui feist
                    tribut.</p>
                    <p xml:id="d002l194" n="3" rend="numbered">Et la fist habiter lo coingnat, lo conte Raynolfe, et ceste part d'Averse tributaire
                    sont molt de casal qui i sont.</p>
                    <lb/>
                </div2>
                <div2 xml:id="d002c041" n="41">
                    <head>41</head>
                    <p xml:id="d002l195" n="1" rend="numbered">Li honor de li Normant cressoit chascun jor et li chevalier fortissime multiploient
                    chascun jor.</p>
                    <p xml:id="d002l196" n="2" rend="numbered">Et a pene pooit Pandulfe restrendre ne contrester a lo [fol. 133vb] pooir lor, anchoiz
                    prenoit li autrui.</p>
                    <p xml:id="d002l197" n="3" rend="numbered">Mes une choze entrevint, que la moillier de Ranolfe vint a mort, de la dont la concorde
                    de la paiz non fu ferme.</p>
                    <p xml:id="d002l198" n="4" rend="numbered">Et molt fu Raynolfe dolent de la mort de la dame, mes plus en est triste lo maistre
                    de la milicie.</p>
                    <p xml:id="d002l199" n="5" rend="numbered">Me Pandulfe en fu alegre et joiant, quar cherca la division et l'animistié de ces
                    II amis.</p>
                    <lb/>
                </div2>
                <div2 xml:id="d002c042" n="42">
                    <head>42</head>
                    <p xml:id="d002l200" n="1" rend="numbered">Cestui prince Pandulfe manda messages a lo conte Raynolfe qu'il desirroit molt a parler
                    a lui, et lo parlement fu qu'il lui voloit donner une parente soe pour moillier.</p>
                    <p xml:id="d002l201" n="2" rend="numbered">Et ensi determinerent.</p>
                    <lb/>
                </div2>
                <div2 xml:id="d002c043" n="43">
                    <head>43</head>
                    <p xml:id="d002l202" n="1" rend="numbered">Lo conte prist por moillier la fille de lo patricie de Umalfe, laquelle estoit niece
                    de lo prince Pandulfe, quar la moillier de lo patricie estoit seror a lo prince.</p>
                    <p xml:id="d002l203" n="2" rend="numbered">Et ensi l'alegrece de lo maistre de la chevalerie de Naple torna en plor, et li cant
                    de lo prince de Capue se exaltoient, kar la cité laquelle avoit faite lo maistre de
                    la chevalerie en sa terre estoit en la servitute de lo prince, son anemi.</p>
                    <p xml:id="d002l204" n="3" rend="numbered">Lo maistre de la chevalerie fu malade, et dui foiz fu fait moinne, et puiz fu mort.<lb/>
                    <lb/>Explicit liber primus.</p>
                    <lb/>
                </div2>
            </div1>
            <div1 xml:id="d003" type="section" n="2">
                <head>LIVRE II</head>
                <div2 xml:id="d003c000" n="indice">
                    <p xml:id="d003l1" n="1" rend="unnumbered"><lb/>LIVRE II<lb/>Ci comen[cen]t li capitule de lo secont livre<lb/> <lb/>1 : Coment
                    lo temps s'aproxima de rendre a Pandulfe, prince de Capue, ce qu'il [fol. 134a] avoit
                    deservi.<lb/>2 : Coment, mort Guaymarie, et succedi a lui Guaymarie son filz, et fist
                    pacte avuec lo prince Pandulfe.<lb/>[3 : …] <lb/>[4] : Come la fame de Guaymarie vint
                    a lo impereor Corrade.<lb/>[5] : Coment lo impereor fist abbé de Mont de Cassin Riccherie,
                    et Pandulfe foÿ a Sainte Agathe.<lb/>[6] : Coment Guayma[rie] fu fait prince de Capue
                    et de Salerne, et conferma Raynolfe, et restitui en l'archeveschié Adenulfe.<lb/>[7]
                    : Coment Amelfe et Sorrente furent conjont a Guaymarie. Coment Guillerme par commandement
                    de Guaymarie o troiz cent Normant [ala ?] contre li Grex.<lb/>[9] : Coment lo cors de
                    sainte Lucie fu trouvé.  <lb/>[10] : Coment Moniaco vint pour estre impereour, et li
                    sarrazi[n]z recupera[re]nt la terre.<lb/>[11] : Coment de lo grain et de la farine de
                    Pandulfe fu fait cendre.<lb/>[12] : Coment Pandulfe foÿ a l'empereour de Costentinnoble,
                    et l'empereor lo manda en exill.<lb/>[13] : Coment Theodine fu restitué en son premier
                    estat.<lb/>[14] : Coment un qui se clamoit Arduine fu battut tout nude de li Grex.<lb/>[15]
                    : Coment fu vainchue Sicile et retornerent la gent, et puiz fu occis Manialie, et [fol.
                    134b] fu mis en son lieu Dueliane.<lb/>[16] : Coment se porta Arduyne et pouiz en porta
                    l'onnor.<lb/>[17] : Comment se mostra de vouloir aler a Rome et vint ad Averse.<lb/>[18]
                    : Comment Raynolfe manda avec Arduyne XII pari.<lb/>[19] : Coment fu prise Melfe a laquel
                    cité chevaucherent li Normant.<lb/>[20] : Et coment il manderent lo legat a lo impereor.<lb/>[21]
                    : Coment li empereor manda contre li Normant, et furent de li Normant veinchut la gent
                    de l'impereor.<lb/>[22 : ...]<lb/>[23] : Coment [fu] muee la dignité de Exauguste.<lb/>[24]
                    : Coment li Normant pristrent molt de compaingnons o dons.<lb/>[25] : Coment en la bataille
                    de li Normant et de li Grex fu pris l'empereor ou [Ex]auguste.<lb/>[26] : Coment Athenulfe,
                    puiz qu'il fu [...] Auguste, ala a Bonivent.<lb/>[27] : Coment li Normant firent lor
                    prince A[r]gyre, et puiz i volirent.<lb/>[28] : Coment fu fait lor conte Guillerme,
                    et Guaymarie et Raynulfe judice.<lb/>[29] : Coment daine a Rayno(r)lfe Sipont et Mont
                    de Gargane.<lb/>[30] : Coment partirent la terre.<lb/>[31] : Coment Raynulfe fu fait
                    dux de Gaÿte et, puiz sa mort fu eslit conte Asclicien.<lb/>[32] : Coment, puiz la mort
                    Asclicien, Raülfe fu fait conte de Averse.<lb/>[33] : Coment Rodulfe et Hugo furent
                    delivré de la prison Guaymarie.<lb/>[34] : Come, mort lo conte [fol. 134va] de Puille,
                    subcedi Drogo.<lb/>[35] : Coment fu chacié Raül[fe], et Rodu[l]fe Trincanocte fait conte
                    de Adverse et menachia sur Salerno.<lb/>[36] : Coment Raynulfe fist cesser Drago, liquel
                    venoit en aide de Gyamario.<lb/>[…]<lb/> <lb/>Ci finissent li capitule de lo premier
                    livre et comence lo secont.</p>
                    <lb/>
                    <lb/>
                    <lb/>
                </div2>
                <div2 xml:id="d003c001" n="1">
                    <head>1</head>
                    <p xml:id="d003l2" n="1" rend="numbered">Li temps estoit ja aprocié que la malice de Pandulfe devoit estre punie et que fust
                    fait en lui ce que Dieu dist, car Nostre Seignor Jesu Crist si dist en l'Evangile :
                    «De celle mesure que vouz mesurés a autre sera mesuré a vouz».</p>
                    <p xml:id="d003l3" n="2" rend="numbered">Et lo Evangile non doit mentir.</p>
                    <lb/>
                </div2>
                <div2 xml:id="d003c002" n="2">
                    <head>2</head>
                    <p xml:id="d003l4" n="1" rend="numbered">Puiz la mort au grant Guaymarie, subcedi a li Guamerie son filz, loquel Guaymarie estoit
                    prince de la cité de Salerne.</p>
                    <p xml:id="d003l5" n="2" rend="numbered">Cestui Gamerie, son fillz, estoit plus vaillant que lo pere et plus liberal et cortoiz
                    a donner, liquel estoit aorné de toutes les vertus que home seculer doit avoir, fors
                    de tant que molt se delictoit de avoir molt de fames.</p>
                    <p xml:id="d003l6" n="3" rend="numbered">Cestui avoit fait convenances avec Pandulfe, son oncle, et se entreamoient ensemble;
                    cestui estoient d'une volenté et par commun conseill disponoient lor possessions.</p>
                    <lb/>
                </div2>
                <div2 xml:id="d003c003" n="3">
                    <head>3</head>
                    <p xml:id="d003l7" n="1" rend="numbered">Mes que non amoient Dieu equalement, nasqui entre [fol 134vb] eauz dissention et brigue.
                    La soror de la moillier de Guaymere estoit moillier del dux de Sorrente et lo duc de
                    Sorrente l'avoit chacié.</p>
                    <p xml:id="d003l8" n="2" rend="numbered">Et Pandulfe assaia a avoir a faire carnalment avec la fille de celle dame, moillier
                    del duc de Sorrente.</p>
                    <p xml:id="d003l9" n="3" rend="numbered">Dont Guaimere se corroça et appareilla de revengier son infame; et traist fors lo avoir,
                    demostra li cheval et espandi divers pailles, et clama li Normant a ces domps.</p>
                    <p xml:id="d003l10" n="4" rend="numbered">Et li Normant non furent lent: corurent et pristrent les domps et haucerent lo [a la]
                    seignorie sur touz li princes.</p>
                    <lb/>
                </div2>
                <div2 xml:id="d003c004" n="4">
                    <head>4</head>
                    <p xml:id="d003l11" n="1" rend="numbered">De toutes pars sonne lo nom de Guaymere, et vint a sa voir a Corrat impereor, loquel
                    subcedi a Henri, come Guamarie, o grant compaingnie de bons chevaliers, resplendissoit
                    en Ytalie.</p>
                    <p xml:id="d003l12" n="2" rend="numbered">Corrat empereour manda par messages avant a Guaymere comment il venoit en Ytalie.</p>
                    <lb/>
                </div2>
                <div2 xml:id="d003c005" n="5">
                    <head>5</head>
                    <p xml:id="d003l13" n="1" rend="numbered">Et quant li emperor fu venus en Ytalie, il monta a Mont de Cassin, et Basilie, liquel
                    estoit injustement ordené abbé, si foy.</p>
                    <p xml:id="d003l14" n="2" rend="numbered">Et lo impereor toutes les coses que avoit prises Pandulfe restitui a lo monastier.</p>
                    <p xml:id="d003l15" n="3" rend="numbered">Et favorablement a la petition de li frere, lor dona pour abbé Richier de Bergarie,
                    de noble gent et vaillant persone.</p>
                    <p xml:id="d003l16" n="4" rend="numbered">Et Pandulfe, plein de tout pechié et de malvaistié, timant lo jugement de lo impereor,
                    fuy avec sa gent a la roche de Sainte Agathe, et s'il fouy, non est mer-[fol. 135a]-veille
                    quar nul larron non veut veoir la face de son juge(ment).</p>
                    <lb/>
                </div2>
                <div2 xml:id="d003c006" n="6">
                    <head>6</head>
                    <p xml:id="d003l17" n="1" rend="numbered">Aprés ce, vint li empereor a Capue et atendoit que li prince devissent venir a lui.</p>
                    <p xml:id="d003l18" n="2" rend="numbered">Mes chascun se renclost en sa propre possesion, et solement Guaymere vint a lui, otout
                    li sien fortissime chevalier de li Normant.</p>
                    <p xml:id="d003l19" n="3" rend="numbered">Et honorablement receu de lo impereor, et plus honorablement fu traitié de touz.</p>
                    <p xml:id="d003l20" n="4" rend="numbered">Et dona grans presens et nobles a lo empereor, et tote la cort se senti de ses domps,
                    et de touz fu loé.</p>
                    <p xml:id="d003l21" n="5" rend="numbered">Et luit proient a lo impereor qu'il soit exalté et essaucié et honoré, et li impereor
                    empli la volenté de tuit li fidel soy : et lo fist fill adoptive, et lo fist prince
                    de Capue; et lo revesti de ces II dignités, et lui dona lo gofanon en main.</p>
                    <p xml:id="d003l22" n="6" rend="numbered">Et puiz, quant il fu en tant de grace, procura que li empereor fust en bone volenté
                    vers Raynulfe, quar, sanz la volenté de li Normant ne les choses soes pooit desfendre,
                    ne autres poit cestui prince conquester.</p>
                    <p xml:id="d003l23" n="7" rend="numbered">Et lo impereor s'enclina a la volenté de lo prince.</p>
                    <p xml:id="d003l24" n="8" rend="numbered">Et o une lance publica et o un gofanon dont estoit l'arme imperial, conferma a Raynolfe
                    la conté d'Averse et de son territoire.</p>
                    <p xml:id="d003l25" n="9" rend="numbered">Et aprés ce, li impereor delivra de la prison obscure, o grant misericorde, Adinulfe,
                    archevesque de Capue, et lo remist gloriousement en son siege.</p>
                    <p xml:id="d003l26" n="10" rend="numbered">Et ensi li empereor Corrat s'en torna en Alemaingne; [fol. 135b] et Guaimere et Raynolfe
                    furent exaltat o grant honor, et s'en alerent chascun en son lieu.<lb/></p>
                    <lb/>
                </div2>
                <div2 xml:id="d003c007" n="7">
                    <head>7</head>
                    <p xml:id="d003l27" n="1" rend="numbered">Et cestui conte Raynolfe persevera en loialté a lo prince; et se fatigoient de accroistre
                    lor honor, et s'esforçoient de oppremere la superbe de li anemis de lo principe.</p>
                    <p xml:id="d003l28" n="2" rend="numbered">Et alerent a Sorrente [contre lo duc], loquel avoit fait injure a Guaimere et laissié
                    la moillier o la soror et la mere et lo frere.</p>
                    <p xml:id="d003l29" n="3" rend="numbered">Lo duc fu pris et fu condempné en prison touz les jors de sa vie.</p>
                    <p xml:id="d003l30" n="4" rend="numbered">Et toutes voiez donna la dignité de la cité a Guide, son frere charnel, et la cité
                    de Amalfe, riche de or et de dras, subjuga a sa seignorie.</p>
                    <p xml:id="d003l31" n="5" rend="numbered">Et est a noter que il sont II Melfe, quar est Melfe et Amelfe.</p>
                    <p xml:id="d003l32" n="6" rend="numbered">Melfe est en la confine de Puille, et Amelfe est vers Salerne et Naple.</p>
                    <p xml:id="d003l33" n="7" rend="numbered">Mes or retornons a nostre ystoire, quar de cestui Guaymerie que nouz avons devant dit
                    continuelment cressoit sa bone renomee, et li pueple lui venoit o aquestement de monoie,
                    et touz lui donnoient, li seignor de la terre, et noient non chercoit.</p>
                    <p xml:id="d003l34" n="8" rend="numbered">Li conte Raynolfe monstroit sa vertu, et Guaimaire estoit torné a gloire et a honor
                    et hautesce.</p>
                    <lb/>
                </div2>
                <div2 xml:id="d003c008" n="8">
                    <head>8</head>
                    <p xml:id="d003l35" n="1" rend="numbered">En cellui temps, lo exercit de li Grex estoit mandé en Sicille pour la veinchre, et
                    a si fatigose bataille estoient constreint li Puilloiz et li Calabroiz o solde et deniers
                    de li impereor.</p>
                    <p xml:id="d003l36" n="2" rend="numbered">Et i gentil et lo pueple [fol. 135va] estoit excité a ceste chose, mes que la protervité
                    de li sarrazin non se pooit domer par fieble main, la potesté imperial se humilia a
                    proier l'aide di Guaimere, laquel petition vouloit Gaymere aemplir.</p>
                    <p xml:id="d003l37" n="3" rend="numbered">Et fist capitain Guillerme, filz de Tancrede, liquelle novellement estoit venut des
                    partiez de Normendie avec II freres, Drugone et Unfroide, avec liquel manda trois C
                    Normant.</p>
                    <p xml:id="d003l38" n="4" rend="numbered">Et a dire la verité, plus valut la hardiece et la prouesce de ces petit de Normans
                    que la multitude de li Grex.</p>
                    <p xml:id="d003l39" n="5" rend="numbered">Et ont combatu a la cité, et ont vainchut lo chastel de li sarrasin; et la superbe
                    de li turmagni gist par li camp, li gofanon de li cristien sont esforciez, et la gloire
                    de la victoire est donnee a li fortissime Normant.</p>
                    <lb/>
                </div2>
                <div2 xml:id="d003c009" n="9">
                    <head>9</head>
                    <p xml:id="d003l40" n="1" rend="numbered">Puiz que la cité de Sarragosse fu prise et vainchue, vint un home cristien a Maniachin,
                    duc de tout l'ost et lo exercit, home aorné de une honorable canicie.</p>
                    <p xml:id="d003l41" n="2" rend="numbered">Et il soul afferma qu'il savoit ou estoit li cors de sainte Lucie, virge et martyre,
                    duc fu molt liez, puiz la victoire, de reporter les reliques de la sainte.</p>
                    <p xml:id="d003l42" n="3" rend="numbered">Et a trover cest grant tresor prist la testemoniance de li Normant et s'aünerent alla
                    eclize pour la destration : de l'ome vieil cristien fu mostré lo sepulcre de loquel
                    trairent la sainte pucelle, au-[fol. 135vb]-tresi entiere et fresche comment lo premier
                    jor qu'elle i fu mise.</p>
                    <p xml:id="d003l43" n="4" rend="numbered">Et se rapareilla de argent la casse ou li saint cors de la benedite vierge estoit,
                    et fu mandé en Costentinnoble.</p>
                    <lb/>
                </div2>
                <div2 xml:id="d003c010" n="10">
                    <head>10</head>
                    <p xml:id="d003l44" n="1" rend="numbered">Et entretant come ces choses se faisoient en Sycille li matrimoine de l'emperatrix
                    de Costentinoble et de l'empereor fu departut, quar [la] moillier chasa lo marit de
                    lo siege royal, et au damage de lo marit la fame fu plus.</p>
                    <p xml:id="d003l45" n="2" rend="numbered">Et fu clamé lo duc qui se clamoit Monacho qu'il seroit impereor et auroit l'imperatrix
                    pour moillier, s'il s'avenchoit et festinoit venir.</p>
                    <p xml:id="d003l46" n="3" rend="numbered">Et lo duc, ce croiant, le vouloit faire et considera la major honor et laxa la menor.</p>
                    <p xml:id="d003l47" n="4" rend="numbered">Et laissa Sycille, laquelle il avoit ja aquestee, et li Normant remanda a lor prince,
                    et se hasta molt d'aler en Costentinnoble por prendre la dignité imperial.</p>
                    <p xml:id="d003l48" n="5" rend="numbered">Mes quant il vint la, il trova que de lo departent de l'empereor et de l'emperatrix
                    estoit faite la paiz.</p>
                    <p xml:id="d003l49" n="6" rend="numbered">Toutes foiz, li sarrazin recovrerent lor heritage qu'il avoient perdu.</p>
                    <lb/>
                </div2>
                <div2 xml:id="d003c011" n="11">
                    <head>11</head>
                    <p xml:id="d003l50" n="1" rend="numbered">Et Gaymere se delictoit et par large planiere et s'espandoit la victoire de sez chevaliers;
                    et par lo contraire de Pandu toutes les coses lui estoient averse, quar lo grain et
                    mil loquel avoit aüné de la rente del monastier de Saint Benedit puiz [fol. 136a] dui
                    ans ensi fu trouvé en cendre que ne porc, ne beste afamee non en vouloit mengier; et
                    lo pane et dras de soie tuit furent consumé de teingne et vers.</p>
                    <lb/>
                </div2>
                <div2 xml:id="d003c012" n="12">
                    <head>12</head>
                    <p xml:id="d003l51" n="1" rend="numbered">Et pour ceste choze Pandulfe cercha que la ire de Guaymarie se deust encliner a misericorde
                    et alega misericorde de parentece.</p>
                    <p xml:id="d003l52" n="2" rend="numbered">Mes lo neveu non s'enclina a la proiere de son oncle, pour laquel choze s'en ala en
                    Costentinnoble a lo impereor.</p>
                    <p xml:id="d003l53" n="3" rend="numbered">Et puiz, aprés lui, ala lo message de Guaymarie, loquel, plus manechant que proiant,
                    ordena que li empereor n'eust misericorde de Pandulfe.</p>
                    <p xml:id="d003l54" n="4" rend="numbered">Dont, quant li empereor ot entendu ce que Guaymarie lui mandoit, il prist Pandulfe
                    et le manda en exil.</p>
                    <p xml:id="d003l55" n="5" rend="numbered">Et quant lo impereor fu mort, Pandulfe avec li autre liquel estoien[t] [en] exill,
                    fu rappellé de lo exill, liquel estoit priveement asconz et espioit s'il poïst nuire
                    a Guaymarie.</p>
                    <p xml:id="d003l56" n="6" rend="numbered">Mes, comment dit l'Escriture, «ne conseil ne sapience vaut contre la puissance de Dieu».</p>
                    <lb/>
                </div2>
                <div2 xml:id="d003c013" n="13">
                    <head>13</head>
                    <p xml:id="d003l57" n="1" rend="numbered">Mes la superbe de lo pervers et malvaiz Theodine, loquel nouz avons dit desus, plus
                    est tornee en misere que la Pandulfe, quar la vainne gloire de cestui Theodine, liquel
                    entre li princes estoit grant et puissant, est [fol. 136b] tant enclinee a tant humilité
                    qu'il estoit o la barbe rese et la teste pellee, laquel cose est grant vergoingne entre
                    les Grex; tenoit la teste coperte d'une pel de lotre, estoit fait cernator de farine
                    et faisoit pain.</p>
                    <p xml:id="d003l58" n="2" rend="numbered">Et coment ce fust cose qu'il contast et mesurast lo pain pour son seignor, miserable
                    recevoit sa part.</p>
                    <p xml:id="d003l59" n="3" rend="numbered">Et de cestui se dira puiz.</p>
                    <lb/>
                </div2>
                <div2 xml:id="d003c014" n="14">
                    <head>14</head>
                    <p xml:id="d003l60" n="1" rend="numbered">Quant la bataille de Sycille dont nouz avons parlé devant se faisoit, un qui se clamoit
                    Arduyn, servicial de saint Ambroise, archevesque de Melan, combatant soi en celle bataille
                    et abati un sarrazin.</p>
                    <p xml:id="d003l61" n="2" rend="numbered">Et lo caval de li sarrazin estoit molt bel si lo mena a son hostel.</p>
                    <p xml:id="d003l62" n="3" rend="numbered">Et li duc de la militie troiz foiz manda pour lo cheval, et Arduine non lui vouloit
                    mander, et dist que o sa main victoriose l'avoit conquesté et o l'aide de Dieu, et
                    par lo commandement de lo superbe duc, injuriosement fu mené Arduino et lo cheval.</p>
                    <p xml:id="d003l63" n="4" rend="numbered">Et, secont la pessime costumance de li Grex, fu batut tout nu, et li cheval lui fu
                    levé.</p>
                    <p xml:id="d003l64" n="5" rend="numbered">Et ensi ot vergoingne de son cors, pour ce qu'il non voloit donner lo cheval de sa
                    volenté. Il s'apensa et s'appareilla de soi vengier, mes en ceste maniere remainst
                    ceste cose et souffri l'ynjure.</p>
                    <p xml:id="d003l65" n="6" rend="numbered">Et [fol. 136va] toutes voiez la tint en son cuer qu'il devoit faire puiz.</p>
                    <lb/>
                </div2>
                <div2 xml:id="d003c015" n="15">
                    <head>15</head>
                    <p xml:id="d003l66" n="1" rend="numbered">Puiz que la Sicylle fu vaincu, tout lo exercit retorna Puille.</p>
                    <p xml:id="d003l67" n="2" rend="numbered">Et come nous (a) vouz avons dit, Manachia, por estre impereour, ala en Costentinoble,
                    mes la fu crudelement taillié.</p>
                    <p xml:id="d003l68" n="3" rend="numbered">Et, en lo lieu de cestui, fu mis Ducliane, captapan est constitui en Puille.</p>
                    <lb/>
                </div2>
                <div2 xml:id="d003c016" n="16">
                    <head>16</head>
                    <p xml:id="d003l69" n="1" rend="numbered">Et Arduyn, loquel avoit en lo cuer l'ynjure qu'il avoit receue, ala a cesti Duchane
                    et lui dona molt or; et fu honorablement receu, et fu en hautesce de honor fait, et
                    fu fait prefet molt de citez.</p>
                    <p xml:id="d003l70" n="2" rend="numbered">Cestui se moustra bienvoillant a tuit li subjette et se mostra misericordiouz a ceuz
                    qui lui offendoient.</p>
                    <p xml:id="d003l71" n="3" rend="numbered">Et faisoit sovent convit; li gentil home et li non gentil envitoit a son convit et
                    lor donoit delicioses viandez.</p>
                    <p xml:id="d003l72" n="4" rend="numbered">Et puiz, quant avoient mengié, parloit de amicables paroles.</p>
                    <p xml:id="d003l73" n="5" rend="numbered">Et ensi plus se moustroit frere que judice de eaux.</p>
                    <p xml:id="d003l74" n="6" rend="numbered">Et parlant a eaux, metoit paroles de compassion, et feingnoit qu'il estoit dolent de
                    la grevance qu'il souffroient de la seignorie de li Grex, et l'injure qu'il faisoient
                    a lor moilliers et a lor fames.</p>
                    <p xml:id="d003l75" n="7" rend="numbered">Et faingnoit de souspirer et de penser a l'injure qu'il souffroient de li Grex, et
                    lor prometoit de vouloir fatiguier et travailler pour lor deliberation. Ha! quel sage
                    soutillesce pour lever la [fol. 136vb] seignorie a li seignor qui lui firent injure!
                    Et emut lo puple contre eauz. Ha! ire fortissime non mostree defors! Mes la gardoit
                    en cuer, coment le feu copert de cendre qui fait secce la laingne, subite s'alumera
                    o feu ardant.</p>
                    <p xml:id="d003l76" n="8" rend="numbered">Certes, ja estoit la laingne qui touz les ardra, quar coment saint, touz lo desirrent
                    pour seignor, et touz affermoient a lui, Arduyne, que lo vouloient a obedir.</p>
                    <p xml:id="d003l77" n="9" rend="numbered">Et quant ce vit, Arduyne sou(l)fla pour alumer lo feu, coment lo capitule de aprés
                    nous mostrera : soufla et aluma; toutes foiz, a ceus qui a lui se offroient rendi grace
                    et amor.<lb/></p>
                    <lb/>
                </div2>
                <div2 xml:id="d003c017" n="17">
                    <head>17</head>
                    <p xml:id="d003l78" n="1" rend="numbered">Aprés ce, Arduine fist semblant d'aler a Rome a la pardonna[n]ce, et ensi s'appareilla
                    a [a]guaitier a li Grex, et ala a la cité d'Averse, plene de chevalerie, et parla a
                    lo conte Raynulfe.</p>
                    <p xml:id="d003l79" n="2" rend="numbered">Et lui dist : «Je sui venu pour accroistre lo honor de vostre majesté et seignorie.
                    Je me delitto de conjondre lo mien estat petit avec vostre grant amistié.</p>
                    <p xml:id="d003l80" n="3" rend="numbered">Et se volez donner foi a ce que je vouz conseillerai, vouz serés accressut en grant
                    utilité.</p>
                    <p xml:id="d003l81" n="4" rend="numbered">Lonc temps est que vous entrastes en ceste terre et force en la contree ou vouz fustez
                    nez lessastes poi de heritage, et sa en avez acquesté meins.</p>
                    <p xml:id="d003l82" n="5" rend="numbered">Et persone, quant laisse sa propre terre, doit chercier pour soi accroistre honor et
                    puissance.</p>
                    <p xml:id="d003l83" n="6" rend="numbered">Vouz [fol. 137a] encoire estes en ceste terre qui vous a esté donee, et vouz i habitez
                    comme la sorice qui est en lo pertus, en cest estroit lieu, quar lo pueple te croist,
                    li part de li benefice de la terre entre il covient que faille estende vostre main
                    forte, et dont je vouz menerai, venez aprés moi.</p>
                    <p xml:id="d003l84" n="7" rend="numbered">Et je irai devant, et vouz aprés.</p>
                    <p xml:id="d003l85" n="8" rend="numbered">Et vouz dirai pour quoi je voiz devant, que sachiez que je vouz menerai a homes feminines,
                    c'est a homes comme fames, liquel demorent en molt ricche et espatiouse terre.»</p>
                    <lb/>
                </div2>
                <div2 xml:id="d003c018" n="18">
                    <head>18</head>
                    <p xml:id="d003l86" n="1" rend="numbered">Quant li conte entendi la parole de cestui Erduyne, il prist li meillor de son conseill,
                    et sur ceste parole se conseilla.</p>
                    <p xml:id="d003l87" n="2" rend="numbered">Et tuit sont en volenté et prometent li Normant d'aler a ceste cose a laquelle sont
                    envités.</p>
                    <p xml:id="d003l88" n="3" rend="numbered">Et font une compaingnie et sacrement ensemble avec Arduyne, et jurent que de ce qu'il
                    aquesteroient, donroient la moitié a Arduyne.</p>
                    <p xml:id="d003l89" n="4" rend="numbered">Et eslut li conte XII pare, a liquel comanda que equalement devissent partir ce qu'il
                    aquesteroient.</p>
                    <p xml:id="d003l90" n="5" rend="numbered">Et lor donna troiz cens fortissimes Normans, a liquel dona li goffanon por veinchre.</p>
                    <p xml:id="d003l91" n="6" rend="numbered">Et le baissa en bocche, et les manda a la bataille por combatre fortement en la compaingnie
                    de Erduyne, liquel avoit grant volenté de soi vengier.</p>
                    <lb/>
                </div2>
                <div2 xml:id="d003c019" n="[19]">
                    <head>[19]</head>
                    <p xml:id="d003l92" n="1" rend="numbered">[fol. 137b] La cité de Melfe est assize en un lieu laquelle de divers flumes est atornoié
                    et entor (et) guarnie.</p>
                    <p xml:id="d003l93" n="2" rend="numbered">Et aviegne que lo lieu ou est la cité s'estent en hautesce, toutes voies, pour aler
                    la est legiere sallute.</p>
                    <p xml:id="d003l94" n="3" rend="numbered">Et est cloze de mur non haut, mes plus sont appareillié de bellece et de fortesce que
                    de hautesce.</p>
                    <p xml:id="d003l95" n="4" rend="numbered">Ceste cité est autresi comme une porte de Puille molt forte, laquelle contresta a li
                    anemis, et est refuge et receptacle de li amis.</p>
                    <p xml:id="d003l96" n="5" rend="numbered">En ceste cité li Normant entrerent de nuit, et Arduine proia li Normant que o paiz
                    la deussent garder.</p>
                    <p xml:id="d003l97" n="6" rend="numbered">Mes cil de la cité se leverent o grant multitude, et pristrent l'arme, et se appareillerent
                    de eaux desfendre.</p>
                    <p xml:id="d003l98" n="7" rend="numbered">Et Aldoyne se met entre eaux et parla a haute vois :<lb/>«Ceste est la liberté laquelle
                    vouz avez chercié. Cestui non sont anemis mes grant amis, et je ai fait ce que je vouz
                    avoie promis, et vouz faciés ce que vouz m'avez promis. Cestui vienent pour desjoindre
                    lo jog dont vous estiez loiez, de liquel, se tenez mon conseil, joingiez avuec ces.
                    Dieu est avec vouz, Dieu a miséricorde de la servitute et vergoigne que vous touz les
                    jors [sofrés ?]. Et pour ce, a mandé ces chevaliers pour vouz delivrer».</p>
                    <lb/>
                    <p xml:id="d003l99" n="8" rend="numbered">Et quant il oïrent ensi parler Arduyne, se consentirent a lui et font sacrement de
                    fidelité de chascune part de paiz. Se la terre non avoit autre seignor que ou a cui
                    face tribut, se [fol. 137va] clame tributaire, et en cest regne se clame terre de demainne,
                    et se a autre seignorie, se clame colonie, come sont en ceste regne la terre qui a
                    autre seignorie.</p>
                    <p xml:id="d003l100" n="9" rend="numbered">Et sanz lo roy estoit seignor Arduyne, et en celle part se clament colone.</p>
                    <lb/>
                </div2>
                <div2 xml:id="d003c020" n="[20]">
                    <head>[20]</head>
                    <p xml:id="d003l101" n="1" rend="numbered">Et lo matin li Normant s'en aloient solachant par li camp et par li jardin; lo [...]
                    menoit a Venoze, laquelle estoit de prés de Melfe; liez et joians sur lor chevaux,
                    et vont corrant ça et la.</p>
                    <p xml:id="d003l102" n="2" rend="numbered">Et li citadin de la cité virent cil chevalier liquel non cognoissoient : si s'en merveilloient
                    et orent paour.</p>
                    <p xml:id="d003l103" n="3" rend="numbered">Et li Normant aüne[nt] proie grandissime, et sanz nulle brigue la menoient ad Melfe.</p>
                    <p xml:id="d003l104" n="4" rend="numbered">Et lo secont jor alerent a Ascle ou il troverent homes plus flebes.</p>
                    <p xml:id="d003l105" n="5" rend="numbered">Et d'iluec s'en vont a la belle Puille.</p>
                    <p xml:id="d003l106" n="6" rend="numbered">Et celles choses qui lor plaisoi[en]t prenoient, et celle qui ne lor plaisoient lessoient.</p>
                    <p xml:id="d003l107" n="7" rend="numbered">Mes non combatoient, quar non trovoient qui lor contrestast.</p>
                    <p xml:id="d003l108" n="8" rend="numbered">Et partoient ce qu'il avoient pris, et s'appareillerent de prendre lo remés, et s'atirrerent
                    la fame de ceuz de Melfe, et molt s'alegrerent de la debilité de li home qu'il troverent.</p>
                    <p xml:id="d003l109" n="9" rend="numbered">Et confidant soi en la potence de Dieu et en lor vertu, creoient ja avoir veinchut
                    les cités de Puille, et les creoient avoir subjugate.</p>
                    <p xml:id="d003l110" n="10" rend="numbered">Et il meis-[fol. 137vb]-mes creoient estre subjugate, et manderent legat a duc Dyoclicien,
                    et lui annuncierent lor misere et lo damage qu'il avoient receu, et encore piz qu'il
                    atendoient de recevoir; et requeroient qu'il deust mander a lo impereor aidier lor.</p>
                    <lb/>
                </div2>
                <div2 xml:id="d003c021" n="[21]">
                    <head>[21]</head>
                    <p xml:id="d003l111" n="1" rend="numbered">Et comanda li empereor a Dyoclicien qu'il appareillast grant bataille contre li Normant,
                    et cil qui remaindroient de la bataille, por exemple de li autre, legat o chainnes
                    doient estre mandés a lo empereor.</p>
                    <p xml:id="d003l112" n="2" rend="numbered">Lo exercit innumerable pueple aüna, et lo duc grec se glorifia en la grant multitude
                    des homes, qui estoient autresi coment fames!</p>
                    <p xml:id="d003l113" n="3" rend="numbered">Et se pensa de humilier ceus qui puiz humilierent son orgoill. Et manda comandement
                    a li Normant qu'il deussent laissier la terre laquelle il tenoient injustement, et
                    il les leroit aler en lor païz.</p>
                    <p xml:id="d003l114" n="4" rend="numbered">Et lor manda disant qu'il estoit acompaingnié avec la gent de l'ympereor, et que vergoingne
                    lui estoit de combattre contre eaux estoient petit de gent et povre, et autresi s'il
                    le vençoit, lui seroit vergoingne que honor.</p>
                    <p xml:id="d003l115" n="5" rend="numbered">Et li Normant lui respondirent : «Se tu non daingnes venir sur nouz, certenement irons
                    sur toy a bataille, quar plus nouz confidons de la misericorde de Deu que de la multitude
                    de la [fol. 138a] gent. Nouz non intrames en la terre pour issir(ent) si lege[re]ment,
                    et molt nous seroit loing a retorner la dont nouz venimes. Et que tu, duc de lo impereor,
                    as vergoingne se tu nous veinces, et tant sera plus grant gloire a nouz [se] veinchons
                    toi et la multitude de la gent de l'empereor. Nous volons paiz se vous nous laissiez
                    la terre que nouz tenons, et en ferons service a lo empereor».</p>
                    <p xml:id="d003l116" n="6" rend="numbered">Et quant lo duc de lo empereor oï et entendi lo grant corage et la grant ha[r]diesce
                    de li vaillant chevalier normant et qu'il non vouloient laissier la terre qu'il par
                    force avoient gaaingnié, il fu molt corrocié, et cria et comanda que maintenant la
                    gent s'armassent pour combatre li Normant liquel non vouloient obeir a lo comandement
                    de lo impereor.</p>
                    <p xml:id="d003l117" n="7" rend="numbered">Et ordena lo leu ou devoient combatre, et fu determiné lo jor et l'ore de faire la
                    bataille de l'une part et de l'autre.</p>
                    <p xml:id="d003l118" n="8" rend="numbered">Et quant lo jor et lo terme fu venu de combatre, la gent de l'empereor entrerent en
                    champ de bataille contre la bone et forte compaingnie de li Normant, qui molt estoit
                    petite, quar li autre estoient cent pour un.</p>
                    <p xml:id="d003l119" n="9" rend="numbered">Et li host de Grex, liquel non se pooit nombrer, se prinstrent la hautesce del mont,
                    et molt desprizerent li Normant por ce qu'il estoient petit de gent. [fol. 138b]</p>
                    <p xml:id="d003l120" n="10" rend="numbered">Et manda lo duc de lo impereor une soe bataille contre li Normant, et commanda que
                    cil de li Normant qui remaindroi[en]t vif fussent mandés en prison, et encainnés,
                    et mandés a lo impereor, et manda lo duc (manda) son message pour savoir quant il
                    en estoient remez en prison.</p>
                    <p xml:id="d003l121" n="11" rend="numbered">Et puiz manda une autre bataille plus grande et plus fort, quant la premere bataille
                    fu vainchue et toute taillié; et commanda ce qu'il avoit fait a la premiere bataille,
                    que cil qui remaindroient vif fussent menez en prison.</p>
                    <p xml:id="d003l122" n="12" rend="numbered">Mes non vint lo message, quar de li sien nul en estoit remez vif.</p>
                    <p xml:id="d003l123" n="13" rend="numbered">Et encore remanda lo duc l'autre bataille plus vaillante et plus grant, et lor comanda
                    comment il avoit commandé as premiers.</p>
                    <p xml:id="d003l124" n="14" rend="numbered">Et li premer qui jesoient en lo camp, loquel estoit contre lo flume, car la estoit
                    lo camp ou combatirent, remainrent covert de li secont qui furent occis sur eaux.</p>
                    <p xml:id="d003l125" n="15" rend="numbered">Et lo duc, quant il vit ce, fouy otout lo remanant, et li Normant o victoire grande
                    et merveillouse retornerent en lor meisons.<lb/></p>
                    <lb/>
                </div2>
                <div2 xml:id="d003c022" n="[22]">
                    <head>[22]</head>
                    <p xml:id="d003l126" n="1" rend="numbered">Ceste rumor et ceste grant mortalité fu escripte a lo impereor, et la forte victoire
                    de li vaillant chevalier normant, et a touz li princes annuncié.</p>
                    <p xml:id="d003l127" n="2" rend="numbered">Et quant lo impereor entendi ceste novelle, [fol. 138va] il se feri de la main el
                    front pour la grant dolor qu'il ot.</p>
                    <p xml:id="d003l128" n="3" rend="numbered">Et par grant ire qu'il ot, se desrompi sa robe et se donna de la main contre la poitrine,
                    et dist : «Certenement, par ceste gent serai je privé et chacié de la dignité de mon
                    empiere».</p>
                    <p xml:id="d003l129" n="4" rend="numbered">Et pour ce, lo plorer et conturbation conturba toute la cité royal.</p>
                    <p xml:id="d003l130" n="5" rend="numbered">Et a lo conseil de l'impereor furent clamés cil de la cité, cil qui estoient de plus
                    grant puissance et plus sages.</p>
                    <p xml:id="d003l131" n="6" rend="numbered">Et quant il furent ensi asemblez pour prendre conseil qu'il porroient faire contre
                    cil devant du Normant, et dist lo impereor : «La sapience de li Grex et la discretion
                    de li chevalier et lor proesce et lor sage conseil maintenant se doit demostrer, quar
                    grant besoigne i fait».</p>
                    <p xml:id="d003l132" n="7" rend="numbered">Et puiz si dist : «Seignors, or m'entendez! Je me suis mis en cuer et en volenté de
                    laissier toute avarice.</p>
                    <p xml:id="d003l133" n="8" rend="numbered">Et voill mostrer a li chevalier mien toute largesce, et voil que la porte de mon tresor
                    soit aperte et soit despendu a ceaux qui se voudront combatre contre la hardiese et
                    force de ceste gent de Normendie.</p>
                    <p xml:id="d003l134" n="9" rend="numbered">Et se mon tresor non souffit, je me ferai prester des ecglizes de la foi nostre, car
                    en toutes manieres je voill lever de terre et distraire, se je puiz, ceus qui me volent
                    destruire et tollir la noble honor imperial et contrester contre moi».</p>
                    <p xml:id="d003l135" n="10" rend="numbered">Et miracle et vertu de Dieu, si bel que nul ne se porroit.</p>
                    <p xml:id="d003l136" n="11" rend="numbered">Or dist ensi li conte que, quant li Grex vindrent por combatre contre li vaillant
                    Normant, lo flume liquel se clame lo Affide estoit tante petit et bas que li cheval
                    n'i venoient fors jusquez a la cuisse en l'eaue.</p>
                    <p xml:id="d003l137" n="12" rend="numbered">Et, quant il furent vaincus a la bataille et il retornoient pour fouir, tant i avoit
                    de aigue que lo flume issoit defors la ripe.</p>
                    <p xml:id="d003l138" n="13" rend="numbered">Et toutes foies li air avoit esté bel et serin, et nulle pluie avoit esté.</p>
                    <p xml:id="d003l139" n="14" rend="numbered">Dont il avint que plus furent cil qui furent noiez que cil qui furent mort en la bataille,
                    si que, foyant la hardiece de ceus qui les secutoient, troverent li element inrationable
                    qui les affoca.</p>
                    <p xml:id="d003l140" n="15" rend="numbered">Et li vaillant et puissant Normant de diver(ver)ses richesces sont fait riches, de
                    vestimens de diverses colorouz, de aornemens, de paveillons, de vaisselle d'or et
                    d'argent, de chevaux et de armes preciouses.</p>
                    <p xml:id="d003l141" n="16" rend="numbered">Et especialment furent fait ricche, quar l'usance de li Grex est, quant il vont en
                    bataille, de porter toute masserie neccessaire avec eaux.</p>
                    <lb/>
                </div2>
                <div2 xml:id="d003c023" n="23">
                    <head>23</head>
                    <p xml:id="d003l142" n="1" rend="numbered">Aprés ceste confusion et destruction de li Grex et la grant victoire de li for-[fol.
                    139 b]-tissime Normant, l'ire de lo impereor vint sur Dyoclicien : le leva de son
                    office, que non fust duc, et le fist son vicaire, et lui manda Guarain et altre gent,
                    quar veoit que par lui non combatoient bien Grex.</p>
                    <p xml:id="d003l143" n="2" rend="numbered">Et lui dona a cesti Exauguste ou vicaire de Auguste molt de argent et lui commanda
                    que, quant de chevaliers (de chevaliers) il trouveroit expert de bataille par(t) tout
                    son tenement, les deust prendre a solde pour aler contre li Normant.</p>
                    <lb/>
                </div2>
                <div2 xml:id="d003c024" n="24">
                    <head>24</head>
                    <p xml:id="d003l144" n="1" rend="numbered">Et li Normant, d'autre part, non cessoient de querre li confin de principat pour home
                    fort et soffisant de combatre; et donnoient et faisoient doner chevauz de la ricchesce
                    de li Grex qu'il avoient veinchut en bataille.</p>
                    <p xml:id="d003l145" n="2" rend="numbered">Et prometoient de doner part de ce qu'il acquesteroient a ceaux qui lor aideroient
                    contre li Grex, et ensi orent la gent cuer et volenté combatre contre li Grex.</p>
                    <lb/>
                </div2>
                <div2 xml:id="d003c025" n="25">
                    <head>25</head>
                    <p xml:id="d003l146" n="1" rend="numbered">A la forte Melfe s'asemblerent toute la multitude et vindrent a conseil, et penserent
                    que il devoient faire contre la force de lor anemis.</p>
                    <p xml:id="d003l147" n="2" rend="numbered">Et Exa[u]guste se appareilla avuec sa gent pour les prendre dedentre la cité.</p>
                    <p xml:id="d003l148" n="3" rend="numbered">Et li Normant, qui bien le sorent issirent de costé et, entretant que lo exercit de
                    l'empereor estoit en lo secret de Mont Pelouz, li Normant par grant hardiesce s'en
                    vont a Mont Soricoy, [fol. 139va] aprés lo lieu ou li Grex estoient.</p>
                    <p xml:id="d003l149" n="4" rend="numbered">Et li Grex non s'en donnerent garde quant il passerent d'aprés, quar li Grex estoient
                    molt abscons pour non estre veuz.</p>
                    <p xml:id="d003l150" n="5" rend="numbered">Et li Normant, passant, pristrent V cent gennille et autre bestes liquel aloient pour
                    fein, et autre cose neccessaires a l'ost de li Grex.</p>
                    <p xml:id="d003l151" n="6" rend="numbered">Et quant li Grex lo sentirent, corurent a combatre contre li Normant, et li Normant,
                    compostement et non corrant, lor vont encontre.</p>
                    <p xml:id="d003l152" n="7" rend="numbered">Et li Grex lor cercherent de tirer derriere en cest lieu molt corrant, et li Normant
                    o douz pas les sequtoient.</p>
                    <p xml:id="d003l153" n="8" rend="numbered">Et li Grex non cessoient de corre pour venir a li pas dont il se confidoient plus
                    que en Dieu.</p>
                    <p xml:id="d003l154" n="9" rend="numbered">Et li Normant haucerent lo gofanon autresi coment pour demander bataille, «ou nouz
                    avons vainchut poi [que] vouz fuiez».</p>
                    <p xml:id="d003l155" n="10" rend="numbered">Et quant li Grex virent ce, il haucerent lor gofanon, et ensi li Normant et li Grezois
                    assemblerent a bataille.</p>
                    <p xml:id="d003l156" n="11" rend="numbered">Et li vaillant Normant, fort, hardi come lyon, batoient et estreingnoient li dent
                    et drechoient la haste contre li Grezois, et comencerent fortement a combatre, et
                    comencerent a veinchre.</p>
                    <p xml:id="d003l157" n="12" rend="numbered">Mes li Grex, pour miex desfendre lor vie, entrerent en lo fort de la silve, et li
                    bon Normant vaillant et hardi n'orent pas paor d'aler aprés, mes o grant cuer et hardement
                    les secuterent.</p>
                    <p xml:id="d003l158" n="13" rend="numbered">Et [fol. 139vb] li Guarani sont occis, et Puilloiz sont mort, et Calabrois, et tuit
                    cil qui, pour or et pour argent, estoient venut a lo peril de la bataille, sans arme
                    et sanz sepulture gesoient mort.</p>
                    <p xml:id="d003l159" n="14" rend="numbered">Et (lo) Exauguste loquel avant avoit esté duc, sentant la lance qui lui venoit droit
                    a ferir, o lengue barbare, ensi coment pot parler cria : «Catapan! Catapan!».</p>
                    <p xml:id="d003l160" n="15" rend="numbered">Et ensi manifesta estre vainchut a celle bataille.</p>
                    <p xml:id="d003l161" n="16" rend="numbered">Et aprés ce, li Normant o victoire retornerent a Mont Sarchio dont avoient mis li
                    paveillon.</p>
                    <p xml:id="d003l162" n="17" rend="numbered">Mes, pour ce que lo chastel estoit guarni de (de) granz fossez et de autres forteresces,
                    estoit deffendu par gent qui estoient dedens, quar non se pooit prendre ne desrober.</p>
                    <p xml:id="d003l163" n="18" rend="numbered">Li Normant, otout la bandiere de lor anemis et otout lor seignor qu'il menerent en
                    prison, s'en tornerent liez et joans, et par ceste maniere comencerent a seignorier
                    Puille en paiz.</p>
                    <lb/>
                </div2>
                <div2 xml:id="d003c026" n="26">
                    <head>26</head>
                    <p xml:id="d003l164" n="1" rend="numbered">Et aprés ceste victoire, s'en tornerent li Normant a Melfe, et se raysonnerent ensemble
                    qu'il devoient faire de lor prison, et lo donerent a Athenulfe, lor prince, qu'il
                    lo deust examiner et jugier coment il le parust de faire.</p>
                    <p xml:id="d003l165" n="2" rend="numbered">Et Athenulfo, croiant soi estre ricche de celui prison, laissa li Normant et s'en
                    torna a Bonivent ou il habitoit.</p>
                    <p xml:id="d003l166" n="3" rend="numbered">Vendi lo prison et assembla deniers, mes ces deniers non assembla pour lui, mes pour
                    [fol. 140a] autre, quar, poi aprés, fu privé de li Normant richesce et de castel,
                    et fu constraint de soustenir la misere de sa povreté o adjutoire d'autrui.</p>
                    <lb/>
                </div2>
                <div2 xml:id="d003c027" n="27">
                    <head>27</head>
                    <p xml:id="d003l167" n="1" rend="numbered">Et quant li Normant orent perdu lor duc qui poi avoit de foi, si se tornerent a lo
                    fil de Melo, Argiro, (de) delquel nouz avons devant dit, et cestui eslurent pour lor
                    prince.</p>
                    <p xml:id="d003l168" n="2" rend="numbered">Et puiz alerent la voie de cestui duc; et aloient secur, et toutes les cités d'iluec
                    entor constreingnoient, qui estoient al lo commandement et a la rayson et statute
                    de li Grex: ensi alcun volontairement se soumettoient, et alcune par force, alcun
                    paioient tribut de de(na)niers chascun an.</p>
                    <p xml:id="d003l169" n="3" rend="numbered">Li Normant alarent a la famose cité de Trane contre laquelle combatirent molt fortement,
                    et poi s'en failli qu'il non la pristrent par bataille.</p>
                    <p xml:id="d003l170" n="4" rend="numbered">Et s'enclinerent cil de Trane, et se laisserent prendre et lesserent li arme, et o
                    li bras ploiez allerent puiz requere pardonance.</p>
                    <p xml:id="d003l171" n="5" rend="numbered">Et un Normant qui se clamoit Argiro, par sa folie destruist la victoire quar, o la
                    hautesce de sa voiz et o son criement, oppresse la victoriose ire de li Normant.</p>
                    <p xml:id="d003l172" n="6" rend="numbered">Et un de li XII eslit, qui se [cla]moit Pierre de Gautier, en ot tel dolor qu'il vouloit
                    occidre Argiro, se ne fust ce que par force li compaingnon lo retenirent.</p>
                    <lb/>
                </div2>
                <div2 xml:id="d003c028" n="28">
                    <head>28</head>
                    <p xml:id="d003l173" n="1" rend="numbered">Et li Normant non pensoient aler par vanité et a cose non certe, et retornerent a
                    lor cuer, et ordenerent entre eaux ensemble de faire sur eaux un conte.</p>
                    <p xml:id="d003l174" n="2" rend="numbered">Et ensi fu, quar il firent lor conte Guillerme, fil de Tancrede, home vaillantissime
                    en armes et aorné de toutes bones costumes, et beauz et gentil et jovene.</p>
                    <p xml:id="d003l175" n="3" rend="numbered">Et quant li Normant orent ensi fait et ordené lor conte, il lo mistrent (et se) devant
                    et s'en alerent a la cort Guaymarie, prince de Salerne.</p>
                    <p xml:id="d003l176" n="4" rend="numbered">Et lo prince les rechut autresi coment filz et lor donna grandissime domps et, a ce
                    qu'il fussent plus honorés de toz, dona a moillier a Guillerme, novel conte, la fille
                    de son frere, laquelle se clamoit Guide.</p>
                    <p xml:id="d003l177" n="5" rend="numbered">Li Normant orent grant joie de li domps qui lor furent fait, et autresi orent grant
                    joie de lor conte qui avoit noble parentece, dont de celle hore en avant Guillerme
                    lo clama pour prince, et Guaymere se clamoit pour rector.</p>
                    <p xml:id="d003l178" n="6" rend="numbered">Et l'envita a partir la terre, tant de celle acquestée quant de celle qu'il devoient
                    acquester, o liquel autresi demandoient que i soit Raynolfe conte sur touz eaux.</p>
                    <p xml:id="d003l179" n="7" rend="numbered">E cestui Raynolfe estoit conte de Averse, dont se partirer quant il alerent a aquester
                    avec Arduine, [fol. 140va] si com li est dit desur.</p>
                    <p xml:id="d003l180" n="8" rend="numbered">Et tant (a) lo prince de Salerne quant (a) lo conte de Averse satisferent a la petition
                    de li fidel Normant.</p>
                    <p xml:id="d003l181" n="9" rend="numbered">Et s'en alerent li Normant a Melfe(f) otout lor conte Guillerme, et la furent receuz
                    comme seignor, et li Normant li obedirent coment servicial : et li meillor de li Normart
                    portoit la viande, et estoit bottellier, et avoient molt chier de faire celle ville
                    office.</p>
                    <p xml:id="d003l182" n="10" rend="numbered">Et lui appareilloient domps devant lui et o grant devotion requeroient humilement
                    qu'il lo deust prendre, et lo prince et lo conte les refusoient molt liement et donoient
                    a li Normant dou lor propre tresor.</p>
                    <lb/>
                </div2>
                <div2 xml:id="d003c029" n="29">
                    <head>29</head>
                    <p xml:id="d003l183" n="1" rend="numbered">Et anchoiz que venissent a la division, quar non avoient oblié lo benefice de lo conte
                    Raynolfe, si regarderent de lo glorifier de celle cose qu'il avoient conquesté, et
                    li proierent qu'il deust recevoir la cité de Syponte - qui maintenant et clamee Manfredone
                    -, et Mont de Gargane, liquel lui es aprés. - en loquel mont, en haut, est l'eglize
                    de Saint Michiel archange, laquelle non fu consacrée de main de evesque, me il archangele
                    la consecra en son nom comme lit et tient la Sainte Eclize de Dieu -, et devisse recevoir
                    cestui mont et toze li chastel d'en-[fol. 140vb]-tor.</p>
                    <p xml:id="d003l184" n="2" rend="numbered">Et lo conte rechut ce que de li fidel Normant de bone volenté lui fu donné.</p>
                    <lb/>
                </div2>
                <div2 xml:id="d003c030" n="30">
                    <head>30</head>
                    <p xml:id="d003l185" n="1" rend="numbered">Et li autre terre aquestees et a aquester partoient entre eaux de bone volenté et
                    en paiz et bone concorde.</p>
                    <p xml:id="d003l186" n="2" rend="numbered">Et en ceste maniere Guillerme ot Ascle; Drogo ot Venose; Arnoline ot Labelle; Hugotoutebove
                    (et) ot Monopoli; Rodulfe ot Canne; Gautier, La Cité; Pierre, Tra(a)ne; Rodolfe fill
                    de Bebena, Saint Archangele; Tristan, Monte Pelouz; Arbeo, Argyneze; Ascletine, l'Acerre;
                    Ranifrede ot Malarbine, c'est Monnerbin.</p>
                    <p xml:id="d003l187" n="3" rend="numbered">Et [a] Arduyne, secont lo sacrement, donnerent, sa part, c'est la moitié de toutez
                    choses, si come fu la covenance.</p>
                    <p xml:id="d003l188" n="4" rend="numbered">Et Melfe, pour ce que estoit la principal cité, fu commune a touz.</p>
                    <p xml:id="d003l189" n="5" rend="numbered">Et que non vaut la possession sans prince, secont la loy que fist Guaymarie, prince
                    de Salerne, il en vesti chascun; et puiz torna le prince a Salerne et lo conte ad
                    Averse, sain et sauf.</p>
                    <lb/>
                </div2>
                <div2 xml:id="d003c031" n="31">
                    <head>31</head>
                    <p xml:id="d003l190" n="1" rend="numbered">Or dit ensi li conte de ceste cronica que, quant ceste cose que nouz avons devant
                    dites furent faites et acomplies pour l'aide de lo prince Gaimare le conte Raynolfe
                    de Averse fu fait duc de Gaÿte.</p>
                    <p xml:id="d003l191" n="2" rend="numbered">Et ensi, en bone ville soe et prosperité de fortune, et en memoire de paiz, fu mort
                    Raynulfe.</p>
                    <lb/>
                    <p xml:id="d003l192" n="3" rend="numbered">Et aprés, li fidel Normant, [fol. 141a] quant il virent qu'il orent perdu lo vaillant
                    conte Raynolfe d'Averse et duc de Gaÿte, il vindrent a lo prince de Salerne et requistrent
                    subcessor de lor seignor qui estoit mort, quar, come il disoient, plus se faisoit
                    amer come pere que timer come seignor.</p>
                    <p xml:id="d003l193" n="4" rend="numbered">Et li bon prince Guaymarie fu molt liez et alegre de lor petition, et soi recordant
                    de la fidelité et bone memoire de lo conte Raynolfe, et proia li prince li Normant
                    qu'il dient loquel il desiderent a haucier en ceste honor.</p>
                    <p xml:id="d003l194" n="5" rend="numbered">Liquel Normant eslurent Asclitunie, fill de lo frere de lor seignor lo conte Raynolfe
                    qui mort estoit, et a lui confermerent qu'il lo vouloient servir.</p>
                    <p xml:id="d003l195" n="6" rend="numbered">Et manderent a lui un legat, et lui escriverent de la soe hautesce, et lui manderent
                    disant qu'il s'appareillast de recevoir ceste dignité et honor.</p>
                    <p xml:id="d003l196" n="7" rend="numbered">Et cestui Asclitune encontinent, sanz demore, se appareilla de venir, et s'en va a
                    la grace del prince Guaymarie.</p>
                    <p xml:id="d003l197" n="8" rend="numbered">Et lo prince lo rechut come filz, et lui aporta granz domps; et alerent ces II en
                    Averse, asquels vien[en]t aprés, o grant joie et alegrece, li Normant et li homes
                    de la cité.</p>
                    <p xml:id="d003l198" n="9" rend="numbered">Et portoient li Normant lo gonfanon d'or, de loquel, de la main droite, lo prince
                    en revesti Asclitine.</p>
                    <p xml:id="d003l199" n="10" rend="numbered">Et il lo [fol. 141b] prist a grant joie et a grant alegresce, et Guaymere se merveilla
                    de la belleze de si elegant jovene, et lo conte se merveilla de tant, et lo puple
                    furent molt content que cestui fust successor a lo conte Raynolfe, son oncle, quar
                    bien en estoit dignes pour sa proesce et pour sa biauté.</p>
                    <p xml:id="d003l200" n="11" rend="numbered">Cestui, por la biauté de sa juventute et pour l'antiquité de l'autre conte, fu clamé
                    «lo comte jovene».</p>
                    <p xml:id="d003l201" n="12" rend="numbered">Et toutez foiz non estoit meins aorné de sens et de toutes bones manieres que son
                    oncle, lo conte Raynolfe; car pour la bellece de son cors l'amoit li prince Guaymere
                    : quar a exemple de son oncle, avoit sembla[n]ce de fidelité.</p>
                    <p xml:id="d003l202" n="13" rend="numbered">Mes la mort fu trop aprés, qui departi ceste amistié et mist fin a la vie, quar fu
                    mort.</p>
                    <p xml:id="d003l203" n="14" rend="numbered">Et de ceste mort fu molt conturbé lo prince Guaymere, et autresi ceste crudele mort
                    donna grant tristesce a li fidel Normant et a tout lo pueple, quar fu grant damage,
                    quar tant estoit biauz, fors, et cortoiz, et sages, et plein de toutes bontés que
                    jovene doit avoir en sa persone.</p>
                    <lb/>
                </div2>
                <div2 xml:id="d003c032" n="32">
                    <head>32</head>
                    <p xml:id="d003l204" n="1" rend="numbered">Aprés ce que cestui bel jovene Asclitine, conte de li vaillant et fidel Normant, fu
                    mort coment nouz avons devant dit, Guaymere, lo prince de Salerne, se festina et hasta
                    de faire conte sur li Nor-[fol. 141va]-mant.</p>
                    <p xml:id="d003l205" n="2" rend="numbered">Et non lo fist de celle gent qui avoient esté avant, mes de un autre lignage fist
                    [li] prince un qui se clamoit Raül[fe], et, non o grant volenté de lo pueple, fu fait
                    conte de Averse.</p>
                    <lb/>
                </div2>
                <div2 xml:id="d003c033" n="33">
                    <head>33</head>
                    <p xml:id="d003l206" n="1" rend="numbered">Et, faisant ceste choze, la prosperité de Guaymere accressoit.</p>
                    <p xml:id="d003l207" n="2" rend="numbered">Cestui, lo neveu del major conte Raynolfe, liquel se clamoit Tridinocte, et Hugo,
                    loquel avoit souprenom Fallacia, ot en prison, liquel, endementre qu'il les faisoit
                    destreindre en prison en la roche de la cité, laquel rocche se clamoit «La major torre»,
                    avec molt autres, lor donoit pene et torment.</p>
                    <p xml:id="d003l208" n="3" rend="numbered">Et estoi[en]t en celle prison Johan Pantaleon, et Costentin fill de Tuisco, home molt
                    sage, et estoi[en]t de Malfe.</p>
                    <p xml:id="d003l209" n="4" rend="numbered">Et cestui, puiz longue prison, prierent Martin, guarde de la prison et portier (de
                    la) de toute la roche, et lui prometerent molt de domps, et li jurerent de faire lo
                    seignor de tot ce qu'il avoient s'il vouloit entendre a lor deliberation.</p>
                    <p xml:id="d003l210" n="5" rend="numbered">Et quant Martin entendi et sot la promesse que cil lui prometoient, il s'enclina et
                    pensa a eaux delivrer, et por dui raysons : l'une porce qu'il avoit compassion de
                    lor misere, et l'autre, pour la esperance de la grant promission.</p>
                    <p xml:id="d003l211" n="6" rend="numbered">Et envita a cestui fait Randulfe et Hugo.</p>
                    <p xml:id="d003l212" n="7" rend="numbered">Jura Raynolfe et jura Hugo et promis-[fol. 141vb]-trent (coment li autre) a Martin
                    autresi comment li autre et de lui aidier a toutes chozes qui mestier lu feroit come
                    a lor persones.</p>
                    <p xml:id="d003l213" n="8" rend="numbered">Et li Normant, coment se monstre a lire en lo livre, estoient tenut plus vaillant
                    et de plus grant force et fidelité que cil de ces parties de ça.</p>
                    <p xml:id="d003l214" n="9" rend="numbered">Et vouloit Martin ces dui delivrer autresi coment li autre; et autresi cestui lui
                    promistrent de aidier lui come a eaux meisme en toutes coses qu'il porroient faire
                    et gaingnier, l'en feroient participant.</p>
                    <p xml:id="d003l215" n="10" rend="numbered">Et puiz tuit penserent en lor corage et volenté coment il devoient faire. Cel de Amalfe
                    orde[ne]rent bevrage; et li Normant clamerent l'aide de li amis, et ordenant lo jor
                    a ce que li amis de li Normant seussent quant li Amalfetain devoient ordener lo trait,
                    et li parent lor vindrent apareillez otout li cheval, a ce qu'il peussent fouir.</p>
                    <p xml:id="d003l216" n="11" rend="numbered">Et quant tout ce fu ordené, li Amalfetain orent clarere pour donner a bevre, et orent
                    subtillissime peperce pour mengier avec la char, et toute li guarde qui lor parut
                    clamerent a boire.</p>
                    <p xml:id="d003l217" n="12" rend="numbered">Et Costentin faisoit l'ovre, et Jehan donnoit a boire et les prioit qu'il bevissent
                    bien.</p>
                    <p xml:id="d003l218" n="13" rend="numbered">Et tant bevoient plus, plus vouloient boire, et aucuns furent purgié pour les noiceles
                    qu'il mengerent, et menjoient la pevree ou est autresi la [fol. 142a] medicine.</p>
                    <p xml:id="d003l219" n="14" rend="numbered">Et encore lor proia en charité qu'il bevissent, et a l'ultime se cocherent touz yvres.</p>
                    <p xml:id="d003l220" n="15" rend="numbered">Et adont s'aproxima l'ore que li galle chantoient, et Martin les tocha et non lo sentoient,
                    et a l'un traoit li brague, et a l'autre tiroit lo nez, et l'autre prennoit par lo
                    pié et le trainoit par la maison, et toutes voiez noient n'en sentoit.</p>
                    <p xml:id="d003l221" n="16" rend="numbered">Et quant Martin vit ce, ovri la prison, et delivra li prison de la cathene, et ovri
                    la porte.</p>
                    <p xml:id="d003l222" n="17" rend="numbered">Et chevaucerent li chevaux qui lor estoient appareilliez, et s'en vont a lo chastel
                    de Matelone.</p>
                    <p xml:id="d003l223" n="18" rend="numbered">Je croi que veut dire Madalone quar ja estoit faite Caserte et Magdalone, coment ai
                    ge dit en l'Ystoire de li Longobart, liquel vindrent en Ytalie avant que li Normant.</p>
                    <p xml:id="d003l224" n="19" rend="numbered">Guaymere se leva au matin et vit lo chastel rout; et li garde trova a la porte, coment
                    se il eussent esté batus de lo dyable, et li prison sont delivré. Remest triste Guaymarie;
                    et Pandulfe, loquel estoit ex principe, ce est ce que estoit chacié de son princepet
                    de Capue, et anemi de Guaymere, fu molt alegre et joiant.</p>
                    <p xml:id="d003l225" n="20" rend="numbered">Les rechut gratiosement et lor promist ce qu'il avoit et devoit avoir, quar par eaux
                    pensse de recovrer l'onor de Capue, c'est [fol. 142b] la seignorie de prince.</p>
                    <lb/>
                </div2>
                <div2 xml:id="d003c034" n="[34]">
                    <head>[34]</head>
                    <p xml:id="d003l226" n="1" rend="numbered">En cellui temps meismes, si comme nous trovons escript en ceste cronica, fu mort Guillerme,
                    conte de Puille, home sage et singuler, et a lui succedi son frere, liquel se clamoit
                    Drogo, et fu fait conte de Puille de li vaillant chevalier normant, et estoit apprové
                    de Guaymere.</p>
                    <p xml:id="d003l227" n="2" rend="numbered">Cestui Drogo estoit sage chevalier singuler; et timoit et avoit paour de Dieu.</p>
                    <p xml:id="d003l228" n="3" rend="numbered">Et Guaymere lui donna sa fille pour moillier a cestui Drogo, et la dota molt grandement.</p>
                    <p xml:id="d003l229" n="4" rend="numbered">Et lo cont(r)e Drogo avoit tant de devotion et fidelité en lo prince que molt de foiz
                    Guaymere lui faisoit contraire et jamaiz non lo pooit faire decliner de la fidelité,
                    et nul non pooit esmo[vo]ir Drogo qu'il feist nulle choze contre la volenté de Guaymere.</p>
                    <p xml:id="d003l230" n="5" rend="numbered">Et amoit molt tuit li Normant et lor donoit granz domps, deffendoit son païz et opprimoit
                    ses anemis.</p>
                    <p xml:id="d003l231" n="6" rend="numbered">La cort soe estoit frequentee come cort de impereor.</p>
                    <p xml:id="d003l232" n="7" rend="numbered">Li conte de Marsico, li potent fil de Burielle, et tuit li grant home liquel habitoient
                    entor lui se faisoient chevalier de sa main et recevoient granz dons.</p>
                    <p xml:id="d003l233" n="8" rend="numbered">Lo marchiz Boniface, loquel est le plus grant de Ytalie de ricchesce et ot plus chevaliers,
                    fist amistié [fol. 142va] caritative et ferma unité avec eauz.</p>
                    <p xml:id="d003l234" n="9" rend="numbered">Dui foiz l'an, o present precious, par ses messages visitoit l'empereor dentre Alemaingne,
                    et autresi lo impereor lui mandoit present de Alemaingne.</p>
                    <p xml:id="d003l235" n="10" rend="numbered">Et en est loés Guaymere par tout le monde pour la bone fame de Drogo.</p>
                    <lb/>
                </div2>
                <div2 xml:id="d003c035" n="[35]">
                    <head>[35]</head>
                    <p xml:id="d003l236" n="1" rend="numbered">Quant li Normant estoient ad Averse, non voloient autre conte de autre gent ou lignage.</p>
                    <p xml:id="d003l237" n="2" rend="numbered">Orent conseill avec Pandulfe filz de lo frere de lo grant Raynolfe, que acqueste la
                    conté de ses parens; et cestui estoit cellui qui avoit esté em prison.</p>
                    <p xml:id="d003l238" n="3" rend="numbered">Et Pandulfe donna tant de argent come il [pot] donner Randulfe, et confortoit le qu'il
                    alast pour recovrer lo honor.</p>
                    <p xml:id="d003l239" n="4" rend="numbered">Et cestui faisoit come est dit : se cestui seignorioit Averse.</p>
                    <p xml:id="d003l240" n="5" rend="numbered">Pandulfe avoit esperance de recovrer Capue.</p>
                    <p xml:id="d003l241" n="6" rend="numbered">Et la nuit Randulfe entra en Averse et fu receu molt devotement de ceaux de la cité,
                    et conseillerent, et font contre la volenté Guaymere.</p>
                    <p xml:id="d003l242" n="7" rend="numbered">Et li autre conte fu chacié de Averse et foui, dont depuiz fu clamé «conte Cappille».</p>
                    <p xml:id="d003l243" n="8" rend="numbered">Et cercha Randulfe de metre siege contre Salerne, et manesa de soi vengier de Guaymere
                    et de la injure de la prison.</p>
                    <lb/>
                </div2>
                <div2 xml:id="d003c036" n="[36]">
                    <head>[36]</head>
                    <p xml:id="d003l244" n="1" rend="numbered">Et Drogo se festina de desfendre la injure de son seignor, et dist a lo prince [fol.
                    142vb] priveement : «Alons contre nostre anemi et opprimons lo audace soe. Alons lui
                    a l'encontre a mege voie, et la mostrons la vertu nostre; et la fin de la bataille
                    o la superbe de cestui presuntuouz determinons».</p>
                    <p xml:id="d003l245" n="2" rend="numbered">Lo mont aprés a Sarne sallirent et espectoient que lor anemis venissent.</p>
                    <p xml:id="d003l246" n="3" rend="numbered">Et Randulfe muta son proponement, quar a Pandulfe faillirent deniers, et lo grain
                    non lui habundoit, ne la terre non estoit seminee, et lo vin lui estoit failli a Pandulfe,
                    dont non pooit mostrer a Raynolfe qu'il face brigue a nul home.</p>
                    <lb/>
                </div2>
                <div2 xml:id="d003c037" n="[37]">
                    <head>[37]</head>
                    <p xml:id="d003l247" n="1" rend="numbered">En cellui temps meismes que li prince terrien se combatoient pour accrestre la lo[r]
                    prosperité, Dieu, qui est creator de touz les rois et les princes, non laissa de faire
                    son operation.</p>
                    <p xml:id="d003l248" n="2" rend="numbered">Un jovene qui se clamoit Acchilles est gabé de la perversité de li judee, en tel maniere
                    qu'il non creoit que lo Filz eust prisse char en la Virge Marie estre apparut visiblement
                    en cest monde.</p>
                    <p xml:id="d003l249" n="3" rend="numbered">Et ce entrevint que cestui Achilles se creoit chacier li judee de lor malvaize creance
                    et de lor malvaise foy, dont li judee chacerent lui de la veraie foi cristiane; lui
                    appareilloi(en)t mel et li judee lui donoient venim.</p>
                    <p xml:id="d003l250" n="4" rend="numbered">Proia li cristient que li judee creissent lo Filz de Dieu, et li judee amonestent
                    [fol. 143a] li cristien qu'il lesse ester lo Fill, et croie tant soulement lo Pere.</p>
                    <p xml:id="d003l251" n="5" rend="numbered">Et de ceste cose li cristien parla o la boche, et li judee li tocherent lo cuer.</p>
                    <p xml:id="d003l252" n="6" rend="numbered">Et lo cristien, retornant en soi alcune fois, manifesta sa cogitation a lo Pere espirituel,
                    est amonesté et molt souvent est enformé par la predication de lo prestre.</p>
                    <p xml:id="d003l253" n="7" rend="numbered">Toutes voies, a la maniere de lo chien qui mange ce qu'il vomist par la bouche retorne
                    li anime soe a li herror, et se combat entre soi meismes, et come de doi home fait
                    bataille.</p>
                    <p xml:id="d003l254" n="8" rend="numbered">Toutez foiz la malice de la supplantation de li judee vainchi la devotion de la religion
                    de la foi.</p>
                    <p xml:id="d003l255" n="9" rend="numbered">Se esforza lo misere de traire de mente ceste cogitation, que pert que movist de la
                    foi et conscience, mes lo dyable l'avoit lié avec lo argument de li judee.</p>
                    <p xml:id="d003l256" n="10" rend="numbered">Le obscurité de tant de dubie se prolongue, mes ceste infirmeté que mire non set garir
                    sera garie de Dieu.</p>
                    <p xml:id="d003l257" n="11" rend="numbered">Quant ces choses se faisoient de li principe, cestui cristien estoit un de li satellite,
                    c'est de li ministre.</p>
                    <p xml:id="d003l258" n="12" rend="numbered">O arme servoit a Dieu fidelement, toutez voiez la cogitation ou heretice non lui issoit
                    de sa pensee.</p>
                    <p xml:id="d003l259" n="3" rend="numbered">1Un jor clost la porte, et estoit sol en l'eclize, et se sentoit offendu en sa conscience.</p>
                    <p xml:id="d003l260" n="14" rend="numbered">Et non se approchoit ains se tenoit loing de l'autel.</p>
                    <p xml:id="d003l261" n="15" rend="numbered">Et o ceste parole demandoit l'aide de Dieu, et a Lui fu dit : «O Tu, que [fol. 143b]
                    demandez Tu ? Et voy lo cuer a loquel nulle cose se peut abscondre. Tu sez lo intention
                    mie, et non ne la Te puiz celer. Je voudroie croire en Toi ensi coment la Sainte Eglize
                    l'ensaingne, et voudroie aemplir ce que appromisse en lo saint baptisme.</p>
                    <p xml:id="d003l262" n="16" rend="numbered">La error antique m'a assalli et la ferute de li judee m'a navree la moie pensee. Et
                    estoie purgié de la purité de la foi cristiane, mes la veninoze dolceze de la parole
                    de lo judee m'a tout fait orde et brut. O pitouz Jeshu Crist, ajude a ma maladie o
                    medicine de salut a ce que non perise, je qui sui rachaté de ton precious sang! Aide
                    moi o la main droite toe!».</p>
                    <p xml:id="d003l263" n="17" rend="numbered">Et puiz quant il ot ditte ce chose, la semblance de l'ymage de Jesu Crist descendi
                    de la ou estoit et vint la ou cestui jovene estoit (jovene), et lo conforta par ceste
                    parole : «Sacez que je sui parfait Dieu et home».</p>
                    <p xml:id="d003l264" n="18" rend="numbered">Et lo [jovene] retorna a sa droite foi et creance cristiane, et ensi lo jovene fu
                    fors de toute error et de heresie.</p>
                    <p xml:id="d003l265" n="19" rend="numbered">Mes or laisserons a parler de ceste matiere et retornerons a l'ystoire qe nouz avons
                    devant lessié.</p>
                    <lb/>
                </div2>
                <div2 xml:id="d003c038" n="[38]">
                    <head>[38]</head>
                    <p xml:id="d003l266" n="1" rend="numbered">Et cestui Randulfe de qui nous avons devant parlé, a ce qu'il peust avoir la grace
                    de Guayme[re], prince de Salerne se sousmist a Drogo qu'il prie pour lui a ce qu'il
                    puisse avoir la grace de Guaymere.</p>
                    <p xml:id="d003l267" n="2" rend="numbered">Et Drogo lui promist, pour exemple de li autre parent soe obedir [fol. 143va] fidelement.</p>
                    <p xml:id="d003l268" n="3" rend="numbered">Et Drogo proia pour Raynolfe, mes non fu proiere ains fu comandement, car il enclina
                    la volenté de [lo] prince a ce qu'il vouloit.</p>
                    <p xml:id="d003l269" n="4" rend="numbered">Et fu clamé Raynolfe devant lo prince Guaymere et devant Drogo, et encontinent qu'il
                    fu clamé, il vint et sub sacrament se mist souz la seignorie de lo prince.</p>
                    <p xml:id="d003l270" n="5" rend="numbered">Et ensi fu investut de la main de lo prince o confanon et molt de domps.</p>
                    <p xml:id="d003l271" n="6" rend="numbered">Et ensi remest Pandulfe gabé de son entention la soe malvaisti[é] charra.</p>
                    <p xml:id="d003l272" n="7" rend="numbered">Et honorablement lo remanda Drogo [a] Averse o granz dons.</p>
                    <lb/>
                </div2>
                <div2 xml:id="d003c039" n="[39]">
                    <head>[39]</head>
                    <p xml:id="d003l273" n="1" rend="numbered">Une autre briga leva contre Guaymere Guillerme Barbote, liquel avoit esté norri en
                    la cort de lo prince avuec sez filz, et ce fu par l'amonestement de Pandulfe, et s'enclina
                    a sa povreté.</p>
                    <p xml:id="d003l274" n="2" rend="numbered">Et entra en so castel de Belvedere, et faisoit damage a lo principat de Salerne quanqu'il
                    pooit.</p>
                    <p xml:id="d003l275" n="3" rend="numbered">Et Drogo fu clamé, et vint ad Averse otout li Normant en adjutoire de Guaymaire, et
                    mist son ost et ses paveillons entor et restrainst Guillerme entre li mur de li castel
                    et reprist que non faisoit damage.</p>
                    <p xml:id="d003l276" n="4" rend="numbered">Mes lo chastel, pour la hautesce de lo mont, non se pooit prendre, et o feu de un
                    vilain fu ars [143vb].</p>
                    <p xml:id="d003l277" n="5" rend="numbered">Et fu fait un fas de branchez d'arbre et il se mist dedens, et poi a poi va portant
                    la laingne; et lo lieu de lo castel garni, et o une pingnote qu'il portoit, lo feu
                    arst tout lo chastel.</p>
                    <p xml:id="d003l278" n="6" rend="numbered">Et foÿ Barbotte ad Argire pour estre son chevalier.</p>
                    <p xml:id="d003l279" n="7" rend="numbered">Et Argire lo prist malitiousement, et bien lié lo manda en Costantinnoble.</p>
                    <p xml:id="d003l280" n="8" rend="numbered">Et pour la victoire faite de cellui vilain, Guaymere et sa gent retorna veincheour.</p>
                    <p xml:id="d003l281" n="9" rend="numbered">Et ensi la gloire de Pandulfe fu anichillee en toutes choses.</p>
                    <lb/>
                </div2>
                <div2 xml:id="d003c040" n="[40]">
                    <head>[40]</head>
                    <p xml:id="d003l282" n="1" rend="numbered">Doi freres, contes d'Aquin, c'est Adinulfe et Lande, porce qu'il avoient II filiez
                    de Pandulfe, lui estoient favorables.</p>
                    <p xml:id="d003l283" n="2" rend="numbered">Et Adenulfe fu pris de li chevalier de Guaimere et fu mis en prison.</p>
                    <p xml:id="d003l284" n="3" rend="numbered">Et Laude, son fre[re], cerchoit de lui delivrer, et prist Riclerie, singuler abbé
                    de Mont Cassin, et le tenoit por faire delivrer son frere.</p>
                    <p xml:id="d003l285" n="4" rend="numbered">Et li prince amoit molt cestui abbé, quar a cellui temps quant lo empereor l'ordena
                    prince, et cestui abbé lo avoit doné et recommandé a lo impereor.</p>
                    <p xml:id="d003l286" n="5" rend="numbered">Et li triste moinne atendoient l'aide de Gaymere et se lamentoient a Guaymere de la
                    prison ou lor abbé estoit, et lui prioient qu'il le vousist delivrer lo abbé liquel
                    il lor avoit donné.</p>
                    <p xml:id="d003l287" n="6" rend="numbered">Et a petition de li moinne, Guaymere laissa Adenulfe et prist l'abbé.</p>
                    <lb/>
                </div2>
                <div2 xml:id="d003c041" n="[41]">
                    <head>[41]</head>
                    <p xml:id="d003l288" n="1" rend="numbered">[fol. 144a] Lo chastel de Saint Benedit, loquel est aprés lo monastier de Mont de
                    Cassyn, en cellui temps habitoient iluec li Normant et avoient la seignorie, de loquel
                    faisoient dampne a li povre.</p>
                    <p xml:id="d003l289" n="2" rend="numbered">Li abbé pensoit coment il les en porroit cachier, quar, coment se dit, aucun pensoit
                    contre l'abbé.</p>
                    <p xml:id="d003l290" n="3" rend="numbered">Et vindrent li Normant a la cité de Saint Germain come par lo commandement de l'abbé.</p>
                    <p xml:id="d003l291" n="4" rend="numbered">Et descendirent de li chevalz, et desceinstrent lor espees, et entrerent en l'eglize
                    pour proier Dieu.</p>
                    <p xml:id="d003l292" n="5" rend="numbered">Toutes voiez a la port[e] sont li guarde et cloirent la porte.</p>
                    <p xml:id="d003l293" n="6" rend="numbered">Li Normant se pristre[nt] a desfendre, mes pour ce qu'il non avoient [armes], alcun
                    en furent mort, et alcun pris, laquel cose non [est] de croire que ce fust sans la
                    volenté de Dieu, quar li fort Normant, liquelle aloient vainchant les terres ne nul
                    home pooit contrester contre eaux que por X ou XII moinnes fugissent.</p>
                    <p xml:id="d003l294" n="7" rend="numbered">Et en [un] jor touz les chasteauz de Saint Benedit furent recovré, liquel li empereor
                    non peut o armes prendre en un an.</p>
                    <lb/>
                </div2>
                <div2 xml:id="d003c042" n="[42]">
                    <head>[42]</head>
                    <p xml:id="d003l295" n="1" rend="numbered">Et lo abbé sage, a ce que li petit de Normant, liquel estoient fouy, ne retornassent
                    o molt de gent et occupassent la terre molt fortement, rompi la visselle d'or et d'argent,
                    liquel avoient esté fait [fol. 144b] a l'onor de Dieu, et les parti a li chevalier
                    d'ilec entor, liquel il assembla contre la force de li Normant.</p>
                    <p xml:id="d003l296" n="2" rend="numbered">L'une part et l'autre s'asemblerent et vindrent lendemain a la bataille.</p>
                    <p xml:id="d003l297" n="3" rend="numbered">Cestui combatoient pour desfendre terre de Dieu, et cil pour vengier la injure de
                    lor parens.</p>
                    <p xml:id="d003l298" n="4" rend="numbered">Mes Dieu s'apparut en mege : saint Benedit en celle bataille se moustra gofanonnier.</p>
                    <p xml:id="d003l299" n="5" rend="numbered">Et, a ce que (que) non fust espandu tant de sanc, tuit li Normant furent liés de petit
                    de lignement.</p>
                    <p xml:id="d003l300" n="6" rend="numbered">Et li abbé puiz tint securement la terre; et puiz celle hore non recepirent nul contraire
                    en lor terre.</p>
                    <lb/>
                </div2>
                <div2 xml:id="d003c043" n="[43]">
                    <head>[43]</head>
                    <p xml:id="d003l301" n="1" rend="numbered">En celui temps, vint Ricchart, fill de Asclitine, bel de forme et de belle estature
                    de seignor, jovene home, et clere face et resplendissant de bellesce, liquel estoit
                    amé de toute persone qui lo veoit, liquel estoit secuté de molt de chevaliers et de
                    pueple.</p>
                    <p xml:id="d003l302" n="2" rend="numbered">Cestui, par industrie, chevauchoit un petit cheval, si que petit s'en failloit que
                    li pié ne feroient a terre, cestui pour l'amor de son oncle et de lo frere, et pour
                    la beauté de sa juventute, laquelle non se pooit estimer, de tout lo monde estoit
                    amé et honoré.</p>
                    <p xml:id="d003l303" n="3" rend="numbered">Touz disirroient qu'il fust conte, et tuit come a (come a) conte lui aloient aprés.</p>
                    <p xml:id="d003l304" n="4" rend="numbered">Et son cosin Raydulfe se prist guarde de celle honor que chascun [fol. 144va] lui
                    faisoit, si en fu molt dolent, si lui pria qu'il se partist de lui, quar il creoit
                    estre privé de son honor pour lui, puiz qu'il veoit qu'il estoit plus amé de touz
                    que lui.</p>
                    <p xml:id="d003l305" n="5" rend="numbered">Et se parti Ricchart de son emule, c'est qu'il avoit envie de lui, et s'en alla a
                    son ami Unfroi, frere de Drogo.</p>
                    <p xml:id="d003l306" n="6" rend="numbered">Et lo rechut gratiosement et lo traita honorablement coment parent.</p>
                    <p xml:id="d003l307" n="7" rend="numbered">Lo bel jovene se delictoit de sa juventute de lo autre et, partout il aloit, non lui
                    failloit palme de victoire tant estoit vaillant.</p>
                    <lb/>
                </div2>
                <div2 xml:id="d003c044" n="[44]">
                    <head>[44]</head>
                    <p xml:id="d003l308" n="1" rend="numbered">Un home qui se clamoit Sarule tenoit une cité qui se clamoit Jezane, laquel avoit
                    esté de son frere, loquel estoit mort cla[moit] [A]sclit[in]e; loquel Sarule amoit
                    Asclitine come encoire fust vif et li portoit foi.</p>
                    <p xml:id="d003l309" n="2" rend="numbered">Cestui senti puiz que Ricchart estoit en la compaingnie de Umfroy.</p>
                    <p xml:id="d003l310" n="3" rend="numbered">Cestui ala la ou estoit Ricchart et, si tost come il lo vit, il lo connut por la bone
                    fame qu'il en avoit oï dire.</p>
                    <p xml:id="d003l311" n="4" rend="numbered">Et il se aprocha de Richart et lui proia qu'il eust son amistié, et lui proia qu'il
                    venist avec lui a sa cité, et ensi fu fait.</p>
                    <p xml:id="d003l312" n="5" rend="numbered">Et quant il furent a Jezane, Sarule clama ses chevaliers et de autre gent non petite
                    multitude et lor dist : ça est venu lo frere de seignor, et confessa que celle cité
                    estoit de [fol. 144vb] celui: «Ploiez les bras et faites lo chevalier Richart».</p>
                    <p xml:id="d003l313" n="6" rend="numbered">Et non atendi dom, coment est usance, mes offri a Richart toutes les coses soes.</p>
                    <p xml:id="d003l314" n="7" rend="numbered">Et proia tuit li chevalier que ce avoit fait feissent tuit, quar firent don a Richart
                    de il meisme, et autresi constrainst la cité de jurer lui fidelité.</p>
                    <p xml:id="d003l315" n="8" rend="numbered">La terre et toute la forteresce qui estoit en la terre mist en la poesté de Richart;
                    et lui vouloit Sarule leissier la terre.</p>
                    <p xml:id="d003l316" n="9" rend="numbered">Et Richart lui prie qu'il remaingne avuec lui, et celles choses qu'il lui avoit donee
                    ait avuec soi et se del[i]cte avec lui.</p>
                    <p xml:id="d003l317" n="10" rend="numbered">Et Sarule se consenti et serva lo comandement de son seignor.</p>
                    <p xml:id="d003l318" n="11" rend="numbered">Non se expecta jusque a lo jor sequent, en celle nuit (lo) cercha cité, et une proie
                    sans nombre aporterent li chevalier et satura plenement li citadin de la terre.</p>
                    <p xml:id="d003l319" n="12" rend="numbered">Et as domp que fist Ricchart corurent molt de chevaliers.</p>
                    <p xml:id="d003l320" n="13" rend="numbered">L'un jor donnoit ce qu'il avoit, et lo jour aprés, se demoroit aucune cose a donner,
                    non le leissoit; ce qu'il pooit lever donoit et non lo leissoit, et la nuit prenoit
                    ce que remanoit.</p>
                    <p xml:id="d003l321" n="14" rend="numbered">Et en ceste maniere toute la terre d'entor va proiant, et li chevalier multipleoient
                    continuelment.</p>
                    <p xml:id="d003l322" n="15" rend="numbered">Et la table soe avoit plus gent a mengier : avoit trové LX cavaliers, et maintenant
                    l'avoit [fol. 145a] entornoié de C, sans li voizin.</p>
                    <p xml:id="d003l323" n="16" rend="numbered">Non laissa lo sien a ceuz de longe, mes piz fait a lo conte de Averse.</p>
                    <p xml:id="d003l324" n="17" rend="numbered">Mes que non pooit, ne par manace, ne par parenté, celui veinchre usa sage consel :
                    lo fist son ami, et lui dona la soror pour moillier, et lui donna lo benefice de lo
                    frere qui estoit mort.</p>
                    <p xml:id="d003l325" n="18" rend="numbered">Et en ceste maniere, ceuz qui avoient anemistié gauderent en amor.</p>
                    <p xml:id="d003l326" n="19" rend="numbered">Comme cestui Richart parvint a estre conte et de conte a estre prince, dirai je puiz.</p>
                    <lb/>
                </div2>
                <div2 xml:id="d003c045" n="[45]">
                    <head>[45]</head>
                    <p xml:id="d003l327" n="1" rend="numbered">Et, en cellui temps meismes que je vous di, vint de Normandie [un] qui se clamoit
                    Robert, liquel depuiz fu dit Viscart, et vint en l'ajutoire de lo frere, et demande
                    qu'il lui donne alcun benefice de terre.</p>
                    <p xml:id="d003l328" n="2" rend="numbered">Non solement [non] ot adjutoire lo frere, mes autresi non ot conseill.</p>
                    <p xml:id="d003l329" n="3" rend="numbered">Et avieingne que lo livre non lo met, cestui frere soe fu Umfrede conte, come il se
                    dira ello quart livre.</p>
                    <p xml:id="d003l330" n="4" rend="numbered">Drogo, loquel non estoit encoire mort, et Unfroi et cestui Robert estoient frere.</p>
                    <p xml:id="d003l331" n="5" rend="numbered">Cestui Robert s'en va entor li seignor a liquel o devote foi sert ces chavaliers.</p>
                    <p xml:id="d003l332" n="6" rend="numbered">Et lui dote lo cuer qu'il voit ceuz qui ne sont son per qui ont forteresces et diverses
                    terres, et que est vaillant frere de conte et va aprés la chevalerie de autre. [Fol.
                    145b]</p>
                    <p xml:id="d003l333" n="7" rend="numbered">Lonc temps ala come cellui qui va sans voie, pour l'amor de avoir terre, et est constraint
                    de povreté de choses de terre, mes la presence de Dieu dispona cestui de diverses
                    gens [a] la soe disposition.<lb/> <lb/>Explicit liber secundus.</p>
                    <lb/>
                </div2>
            </div1>
            <div1 xml:id="d004" type="section" n="3">
                <head>LIVRE III</head>
                <div2 xml:id="d004c000" n="indice">
                    <p xml:id="d004l1" n="1" rend="unnumbered"><lb/>LIVRE III<lb/>Incipiunt capitula, tertii libri<lb/> <lb/>1 : Coment lo impereor
                    vint a Rome et cassa trois papes qu'il trova, et fist lo quart pape a Rome.<lb/>2 :
                    Coment nul prince vint a lo impereor se non Gaymere, et sol Drogo et Raynolfe furent
                    investut de la main de lo impereor.<lb/>3 : Coment se rendit Capue, et de la dolor que
                    en orent cil de Capue.<lb/>4 : Que fist Guaymare a Capue puiz que l'empereor s'en fu
                    parti.<lb/>5 : Coment li conte del royalme vouloient chacier Pandulfe et desfendre Guaymere.<lb/>6
                    : Coment Guaymere trahi a soi cert home et Pandulfe traxe a soi Robert, et coment se
                    parjura lo prince Pandulfe.<lb/>7 : Coment Robert ala a lo frere et fu mis en possession
                    de la roche de Saint Marc et de toute Calabre.<lb/>[8] : De la povreté de Robert.<lb/>[9]
                    : Coment Robert torna a lo frere, et estoit povre, qu'il non avoit noient, et de la
                    proie qu'il fist au retorner<lb/>qu'il fist.<lb/>[10] : Coment Robert trahi Pierre,
                    et coment puiz lui voust bien.<lb/>[11] : Coment Girart de Bone Herberge [fol. 145va]
                    fu eslit de Robert chevalier, et ot la tante pour moillier.<lb/>[12] : Coment Richart
                    fu pris de Drogo et puiz fu fait conte de Averse.<lb/>[13] : Coment, aprés la mort Pandulfe,
                    fu prince lo filz.<lb/>[14] : [Coment Damasse succedi a Clement et puiz fu mort].<lb/>15
                    : Coment a Damasse succedi Lion et coment combati contre l'eresie symonaïce et tuit
                    li autre mal, et coment Guaymere li dona et fu fait [son] chevalier.<lb/>16 : Coment
                    il vint a Melfe et predica a li evesque et li  Normant, et puiz s'en ala en autre contree
                    por predicare.<lb/>17 : Coment li pape vint aprés de Bonivent, et coment il proia Guaymere
                    et Drogo qu'il lo deffendissent.<lb/>18 : Coment li Normant non tratterent bien Bonivent.<lb/>
                    <lb/>[fol. 145vb] Ci se comence li tiers livre et finissent li capitule de lo secont.</p>
                    <lb/>
                    <lb/>
                    <lb/>
                </div2>
                <div2 xml:id="d004c001" n="1">
                    <head>1</head>
                    <p xml:id="d004l2" n="1" rend="numbered">En l'an de l'incarnation de Nostre Seignor Jesu Crist mille XLVII, Henri, fil de lo
                    impereor Auguste de bone recordation et memoire, voulant saillir a la dignité de lo
                    impere et vint a Rome pour prendre la corone.</p>
                    <p xml:id="d004l3" n="2" rend="numbered">Trova la injustement troiz papes lesquelz il cassa (il) et fist lo quart justement estre
                    pape.</p>
                    <lb/>
                </div2>
                <div2 xml:id="d004c002" n="2">
                    <head>2</head>
                    <p xml:id="d004l4" n="1" rend="numbered">Et adont la paour de l'empereour estoit en lo cuer de  princes, dont ceux qui sentoient
                    que avoient fait mal avoient paour de venir a la cort de lo impereour; et avec li conte
                    e li baron soe vint [Guaymere] molt honorablement e gloriousement.</p>
                    <p xml:id="d004l5" n="2" rend="numbered">Et ensi come fu receu lo pere, fu receu lo filz.</p>
                    <p xml:id="d004l6" n="3" rend="numbered">Guaymere se glorifia en la compaingnie de li Normant, et li Normant se magnificoient
                    en li don de lor prince.</p>
                    <p xml:id="d004l7" n="4" rend="numbered">Drogo et Ranulfe furent glorifiez de l'empereour et mis en possession de lor contés.</p>
                    <lb/>
                </div2>
                <div2 xml:id="d004c003" n="3">
                    <head>3</head>
                    <p xml:id="d004l8" n="5" rend="numbered">Et malitiousement failli Guaymere, que rendi Capue a lo impereour et trahi la cité;
                    et fu rendue a Pandulfe sanz provision de justice, s'il avoit mal fait a la cité ou
                    non. [fol. 146a] Grant dolor orent cil de Capue quar il atendoient mort et pene; ma
                    l'ire de l'home non lor pot nuire, mes celle de Dieu.</p>
                    <lb/>
                </div2>
                <div2 xml:id="d004c004" n="4">
                    <head>4</head>
                    <p xml:id="d004l9" n="1" rend="numbered">Et puiz que se fu parti l'empereor, si se repenti Gaymere de ce qu'il avoit rendu Capue
                    a l'empereour et cercha de la recovrer.</p>
                    <p xml:id="d004l10" n="2" rend="numbered">Et assembla trois eschilles de Normans, et mist siege a la cité de Capue, et comforta
                    li fort chevalier, et la pristrent.</p>
                    <p xml:id="d004l11" n="3" rend="numbered">Pandulfe se humilia et requist concorde et paiz et vindrent a covenances.</p>
                    <p xml:id="d004l12" n="4" rend="numbered">Et avieingne que non fussent clerez les covenances, toutes voies se partirent o paiz
                    et concorde.</p>
                    <lb/>
                </div2>
                <div2 xml:id="d004c005" n="5">
                    <head>5</head>
                    <p xml:id="d004l13" n="1" rend="numbered">La malice de Pandulfe avoit afflit li conte de Detien par fers et par fain et par bateures
                    par molt ans, et par la vertu de Guaymarie estoit delivré.</p>
                    <p xml:id="d004l14" n="2" rend="numbered">Cestui non se partoit maiz de la fidelité Guaymere, dont Pandulfe lo cercha de chacier,
                    mes que nul non lo pooit chacier ne l'autre desfendre sans l'aide de li Normant, tant
                    Guaymere quant Pandulfe, et se recoura o deniers a li fortissime Normant.</p>
                    <lb/>
                </div2>
                <div2 xml:id="d004c006" n="6">
                    <head>6</head>
                    <p xml:id="d004l15" n="1" rend="numbered">Guaymere fist la force soe otout ses contes, et Pandulfe tyra a soi Robert et lui fist
                    les despens et lui donna lo fort chastel appareillié et li promist par jurement de
                    donner lui la fille pour moillier. [fol. 146b]</p>
                    <p xml:id="d004l16" n="2" rend="numbered">Et vint lo jour determiné.</p>
                    <p xml:id="d004l17" n="3" rend="numbered">Robert cercha la promission et requist lo chastel qui lui estoit promis; mes Pandulfe
                    lui noia.</p>
                    <p xml:id="d004l18" n="4" rend="numbered">Ceste priere et molt autre si engana Pandulfe : «Provoie soi Dieu de la destruction
                    de la maison de Pandulfe, que me promist lo mariage et non lo compli!».</p>
                    <lb/>
                </div2>
                <div2 xml:id="d004c007" n="7">
                    <head>7</head>
                    <p xml:id="d004l19" n="1" rend="numbered">Et covint a Robert de retorner a l'aide de son frere, et lui proia qu'il lui donast
                    terre.</p>
                    <p xml:id="d004l20" n="2" rend="numbered">Et lo conte non voit qu'il l'em p[u]isse donner alcune.</p>
                    <p xml:id="d004l21" n="3" rend="numbered">Et cerca, et pensa dont puisse aidier a la povreté de son frere; et s'en ala en la
                    fin de Calabre, et trova un mont molt fort, et l'appareilla de laigname, et lui mist
                    nom la roche Saint Marc.</p>
                    <p xml:id="d004l22" n="4" rend="numbered">Cestui donna a lo frere et lo mist en possession de toute la Calabre; et puiz s'en
                    parti et s'en torna en sa terre.</p>
                    <lb/>
                </div2>
                <div2 xml:id="d004c008" n="8">
                    <head>8</head>
                    <p xml:id="d004l23" n="1" rend="numbered">Robert regarda et vit terre molt large, et riches citez, et villes espessez et les
                    [champs] pleins de molt de bestes.</p>
                    <p xml:id="d004l24" n="2" rend="numbered">Et regarda en loing tant coment pot regarder et pensa que faisoit : lo povre prist
                    voie de larron.</p>
                    <p xml:id="d004l25" n="3" rend="numbered">Chevalier sont petit, povreté est de la cose de vivre, li faillirent li deniers a la
                    bourse.</p>
                    <p xml:id="d004l26" n="4" rend="numbered">Et come ce fust cose que toutes chozes lui failloient, fors tant solement qu'il avoit
                    abundance de char, coment li filz de Israel vesquirent en lo desert, ensi vivoit Roberi
                    en lo mont.</p>
                    <p xml:id="d004l27" n="5" rend="numbered">Ceaux menjoient la char a mesure, cestui se [fol. 146va] [...] o une savour toutes
                    manieres de char, boire d'estui Robert estoit l'aigue de la pure fontainne.</p>
                    <lb/>
                </div2>
                <div2 xml:id="d004c009" n="9">
                    <head>9</head>
                    <p xml:id="d004l28" n="1" rend="numbered">Et puiz torna Robert a son frere et lui dist sa povreté.</p>
                    <p xml:id="d004l29" n="2" rend="numbered">Et cellui dist de sa bouche moustra par la face, quar estoit mult maicre; mes voulta
                    Drogo la face, et vouterent la face tuit cil de la maison.</p>
                    <p xml:id="d004l30" n="3" rend="numbered">Et retorna Robert a la roche soe, et aloit par les lieuz ou il creoit trover de lo
                    pain.</p>
                    <p xml:id="d004l31" n="4" rend="numbered">Et coment lui plaisoit, prenoit proie continuelment : et toutes les chozes qu'il avoit
                    faites absconsement, maintenant fist manifestement.</p>
                    <p xml:id="d004l32" n="5" rend="numbered">Et prenoit li buef por arer et li jument qui faisoient bons pollistre, gras pors X,
                    et peccoires XXX, et (et) de toutes ces coses non pooit avoir se non XXX besant.</p>
                    <p xml:id="d004l33" n="6" rend="numbered">Et autresi prenoit Robert li home, liquel se rachatarent de pain et de vin.</p>
                    <p xml:id="d004l34" n="7" rend="numbered">Et toutes voies de toutes cestes coses non se sacioit Robert.</p>
                    <lb/>
                </div2>
                <div2 xml:id="d004c010" n="10">
                    <head>10</head>
                    <p xml:id="d004l35" n="1" rend="numbered">En une cité qui lui estoit aprés, laquelle se clamoit Visimane, riche de or et de bestes
                    et de dras precious, habitoit Pierre, fil de Tyre.</p>
                    <p xml:id="d004l36" n="2" rend="numbered">Robert fist covenance avec cestui : lo prist pour pere et Pierre l'avoit pris pour
                    filz, et se covenirent pour parler ensemble.</p>
                    <p xml:id="d004l37" n="3" rend="numbered">Peire et sa gent se mist en lieu secur, et Robert et sa gent vont alant par li camp.</p>
                    <p xml:id="d004l38" n="4" rend="numbered">Et Robert comanda a sa gent qu'il se traissent arriere, et Pierre fist [fol. 146vb]
                    autresi.</p>
                    <p xml:id="d004l39" n="5" rend="numbered">Et li seignor se convindrent a parler ensemble.</p>
                    <p xml:id="d004l40" n="6" rend="numbered">Et Pierre lui offri la bouche pour baisier, et Robert lui tendi les bras au col.</p>
                    <p xml:id="d004l41" n="7" rend="numbered">Et ces dui chaïrent de li chavail.</p>
                    <p xml:id="d004l42" n="8" rend="numbered">Mes Piere estoit desouz, Robert lo preme desoupre.</p>
                    <p xml:id="d004l43" n="9" rend="numbered">Et corirent li Normant et foïrent cil de Calabre.</p>
                    <p xml:id="d004l44" n="10" rend="numbered">Et Pierre fu mené a la rocche de Saint Marc et est bien gardé.</p>
                    <p xml:id="d004l45" n="11" rend="numbered">Puiz Robert va agenoillié, et ploia les bras, et requist misericorde.</p>
                    <p xml:id="d004l46" n="12" rend="numbered">Et confessa qu'il avoit fait pechié, mes la richesce de Pierre et la povreté soe lui
                    avoit fait constraindre a ce faire.</p>
                    <p xml:id="d004l47" n="13" rend="numbered">«Mes tu es pere : mes que tu me es pere, covient que aide a lo filz povre.»</p>
                    <p xml:id="d004l48" n="14" rend="numbered">Cesti comanda la loi de lo roy, ceste cose que lo pere qui est riche en toutes chozes
                    [doit] aidier a la povreté de son filz.</p>
                    <p xml:id="d004l49" n="15" rend="numbered">Et Pierre promet de emplir la promission, et XX mille solde de or paia Pierre.</p>
                    <p xml:id="d004l50" n="16" rend="numbered">Et ensi s'en ala, et sain et salve fu delivré de la prison.</p>
                    <p xml:id="d004l51" n="17" rend="numbered">Et Robert donna liberté a Pierre et a les coses soes, et coment ce fust cose que les
                    bestes soes, tant en temps de paiz tant en temps de guerre, allassent securement.</p>
                    <p xml:id="d004l52" n="18" rend="numbered">Et comanda Robert que hedifiast la maison en celle fort roche ou avoit tote assegurance
                    et seurté.</p>
                    <lb/>
                </div2>
                <div2 xml:id="d004c011" n="11">
                    <head>11</head>
                    <p xml:id="d004l53" n="1" rend="numbered">Aprés ces chozes faites, si come dit l'estoire, Robert vint en Puille pour veoir son
                    frere.</p>
                    <p xml:id="d004l54" n="2" rend="numbered">Et Gyrart lui vint, qui se clamoit de Bonne Herberge.</p>
                    <p xml:id="d004l55" n="3" rend="numbered">Et coment se dist, cestui Gyrart lo clama premerement «Viscart», [fol. 147a] et lui
                    dist : «O Viscart! por quoi vas ça et la ? Pren ma tante, soror de mon pour moillier,
                    et je serai ton chevalier, et vendra[i] avec toi pour aquester Calabre, et avuec moi
                    IIc chevaliers».</p>
                    <p xml:id="d004l56" n="4" rend="numbered">Et Robert fu alegre de ceste parole et se appareilla de aler a lo conte son frere.</p>
                    <p xml:id="d004l57" n="5" rend="numbered">Et demanda a son frere licence de mariage, mes a lo conte non plaisoit, et desfendi
                    cest mariage.</p>
                    <p xml:id="d004l58" n="6" rend="numbered">Et une autre foiz li pria Robert a genoilz que a li plasist lo mariage, mes lo conte
                    lo chasa, et dist et li commanda que en nulle maniere devist faire ceste parentesce.</p>
                    <p xml:id="d004l59" n="7" rend="numbered">Et pria les plus grans de la cort qu'il priassent a son frere lo conte qu'il non soit
                    si astere et que non lui face perdre ceste adjutoire.</p>
                    <p xml:id="d004l60" n="8" rend="numbered">Et a l'ultime se consenti lo conte.</p>
                    <p xml:id="d004l61" n="9" rend="numbered">Et adont Robert la moillier laquelle se clamoit Adverarde, et fu Girart son chevalier
                    de Robert; et puiz vint en Calabre, et acquesta villes et chasteaux, et devora la terre.</p>
                    <p xml:id="d004l62" n="10" rend="numbered">Ceste choze fu lo comencement de accrestre de tout bien a Robert Viscart.</p>
                    <p xml:id="d004l63" n="11" rend="numbered">La bataille et li autre coses triumphal que fist sa et la, et puiz en lieu et en temps
                    lo vouz dirons, mes or lesserons ci endroit a parler de Robert Viscart et de son fait,
                    et retornerons a la [fol. 147b] ystoire de Drogo et de Ricchart.</p>
                    <lb/>
                </div2>
                <div2 xml:id="d004c012" n="[12]">
                    <head>[12]</head>
                    <p xml:id="d004l64" n="1" rend="numbered">Ore nous dit et raconte ceste ystoire que, entre Drogo et Richart, naschi une brigue,
                    et en celle brigue Drogo prist Ricchart et lo mist en prison.</p>
                    <p xml:id="d004l65" n="2" rend="numbered">Et au tens que Ricchart estoit en prison, Raynolfe, conte d'Averse, fu mort.</p>
                    <p xml:id="d004l66" n="3" rend="numbered">Et adont li Normant prierent la bone volenté de Guaymere que Ricchart, loquel il avoient
                    fait conte vivant son oncle Raynulfe, il lor deust donner puiz que estoit mort Raynulfe.</p>
                    <p xml:id="d004l67" n="4" rend="numbered">Et lo prince Guaymere requist Drogo qu'il lui donnast Ricchart; et Drogo, coment loial
                    conte, lui donna volentiers.</p>
                    <p xml:id="d004l68" n="5" rend="numbered">Et fu mené Ricchart a Salerne, loquel Guaymere fist vestir de soie et lo mena ad Averse,
                    et de la volenté et alegresce de lo pueple lo fist conte.</p>
                    <p xml:id="d004l69" n="6" rend="numbered">Et Ricchart se humilia a la fidelité de lo prince, et lo prince se alegra de la prosperité
                    de Ricchart.</p>
                    <lb/>
                </div2>
                <div2 xml:id="d004c013" n="[13]">
                    <head>[13]</head>
                    <p xml:id="d004l70" n="1" rend="numbered">En cellui temps meismes, fu mort Pandulfe, prince de Capue.</p>
                    <p xml:id="d004l71" n="2" rend="numbered">Et fu ordené et fait prince son filz, liquel, autresi come lo pere, se clamoit Pandulfe.</p>
                    <p xml:id="d004l72" n="3" rend="numbered">Cestui Pandulfe fu semblable a lo pere non solement en seignorie de dignité et par
                    nom, mes autresi de coustumes.</p>
                    <lb/>
                </div2>
                <div2 xml:id="d004c014" n="[14]">
                    <head>[14]</head>
                    <p xml:id="d004l73" n="1" rend="numbered">En celui temps, pape Clement, dequel est dit que fu [fol. 147va] ordené de l'empereor
                    Henri, et fu mort de la de li mont, et ala a Dieu.</p>
                    <p xml:id="d004l74" n="2" rend="numbered">Et fu fait pape Damasco, loquel non pot mostrer lo effecte de son desidere.</p>
                    <p xml:id="d004l75" n="3" rend="numbered">Cestui Damase estoit evesque de Bresce, loquel, dedens troiz jors puiz la mort de Clement,
                    ot la dignité papal.</p>
                    <p xml:id="d004l76" n="4" rend="numbered">Et a lo XXIII jors puiz qu'il fu pape, fu mort a Penestrine aprés de Rome.</p>
                    <lb/>
                </div2>
                <div2 xml:id="d004c015" n="[15]">
                    <head>[15]</head>
                    <p xml:id="d004l77" n="1" rend="numbered">Aprés cestui Damase fu fait pape Lion, loquel estoit evesque de Tholose et estoit nez
                    de lingnage d'empereor.</p>
                    <p xml:id="d004l78" n="2" rend="numbered">Cestui Lion estoit molt bel et estoit rouz, et estoit de stature seignoriable, et estoit
                    de letre bon maistre.</p>
                    <p xml:id="d004l79" n="3" rend="numbered">Cestui pape Lyon estoit amé de lo impereor et de toute l'eglize de Rome.</p>
                    <p xml:id="d004l80" n="4" rend="numbered">Et estoit venut a Rome come peregrin.</p>
                    <p xml:id="d004l81" n="5" rend="numbered">Puiz fu ordené por pape.</p>
                    <p xml:id="d004l82" n="6" rend="numbered">Et mut bataille contre la perversité de Symon, c'est contre symonie.</p>
                    <p xml:id="d004l83" n="7" rend="numbered">Et a ce entendre est de noter [que Symon] fu premier disciple de saint Pierre.</p>
                    <p xml:id="d004l84" n="8" rend="numbered">Et voiant que saint Pierre donnoit la grace de lo Saint Esperit.</p>
                    <p xml:id="d004l85" n="9" rend="numbered">Symon vouloit demander a saint Pierre qu'il lni vendist cette grace, car non se estoit
                    fait son desciple pour droite foi mes pour aprendre aucune cose.</p>
                    <p xml:id="d004l86" n="10" rend="numbered">Quar il créoit que la miracle que saint Pierre faisoit et li apostole fussent par malice,
                    et saint Pierre lui dist : «Tes deniers soient avec toi en [fol. 147 vb] perdi(li)tion,
                    quar la grace del Saint Esperit non se puet vendre».</p>
                    <p xml:id="d004l87" n="11" rend="numbered">Et que Symon premierement vouloit achater la grace del Saint Esperit fu clamee «symonie».</p>
                    <p xml:id="d004l88" n="12" rend="numbered">Mes or laisserons a parler de cestui Symon et retornerons a parler de pape Lyon.</p>
                    <p xml:id="d004l89" n="13" rend="numbered">Cestui pape Lyon combati contre la symonie et ala par les cités, et o saintes predications
                    rempli l'Eclize de la foi de Criste.</p>
                    <p xml:id="d004l90" n="14" rend="numbered">Il fist li synode - c'est la congregation - de Salerne, et trova que toutes li ordene
                    de l'Eglize estoient toute occupee de la fausse symonie.</p>
                    <p xml:id="d004l91" n="15" rend="numbered">Mes, come li bon ortellain, a ce que non perisse la plante qui novellement e plantee,
                    la va drechant, que chie sur lo poiz, de li pecheour tient l'espaule et espart lo pesant
                    faiz, a ce que non rompe l'espaule de cellui qui la porte.</p>
                    <p xml:id="d004l92" n="16" rend="numbered">C'est que non punise a touz proia et amonesta et liga o excomunication, et puiz absolve
                    li legat par convenance que plus non le facent cellui pechié.</p>
                    <p xml:id="d004l93" n="17" rend="numbered">Lo parjure fait avec alcune penitance pardone; li adultere fait entre parent, sur pene
                    de excomunication depart.</p>
                    <p xml:id="d004l94" n="18" rend="numbered">Et quant li saint pape vit la confusion et lo pechié de toute la cristienté, il plora
                    et proia Dieu qu'il lui moustre qu'il doie faire, et clama l'ajutoire de la puissance
                    (de [fol. 148a] l'ajutoire) de saint Pierre apostole et de saint Paul.</p>
                    <p xml:id="d004l95" n="19" rend="numbered">Et de lo pechié passé fist lo miex qu'il pot : lo destruist et deffendi, et cellui
                    qui devoit venir desfendi o excommunication.</p>
                    <p xml:id="d004l96" n="20" rend="numbered">Et conforta pueple qu'il doient donner a Sainte Eclize li primicie et li decime, et
                    predica.</p>
                    <p xml:id="d004l97" n="21" rend="numbered">Secont lo dit de lo saint Pere, Guaymarie li donna molt preciouz domps et lui promist
                    de soumetre soi a estre fidel a li commandement.</p>
                    <lb/>
                </div2>
                <div2 xml:id="d004c016" n="[16]">
                    <head>[16]</head>
                    <p xml:id="d004l98" n="1" rend="numbered">Et puiz s'en ala a Melfe opponere contre li fait de li fortissime Normant, et lor proia
                    qu'il se devissent partir de crudelité et laissier la moleste de li povre.</p>
                    <p xml:id="d004l99" n="2" rend="numbered">Et lor mostra come Dieu est persecuté quant li povre sont persecutez, et coment Dieu
                    est content quant est bien fait a li povre; et lor comment que fidelement doient guarder
                    li prestre et les choses de l'Eglize.</p>
                    <p xml:id="d004l100" n="3" rend="numbered">Et les conforta en faire bien et offerte a Dieu, et qu'il soient continent et caste
                    envers lor voizins et lor proxime, et en toute vertu les conferma.</p>
                    <p xml:id="d004l101" n="4" rend="numbered">Et reprist lo deffette des evesques et fai[t] qu'il non soient taisant, mes enseigna
                    lor langue a preccier.</p>
                    <p xml:id="d004l102" n="5" rend="numbered">Et puiz s'en torna a Rome, et puiz se remist a la voie pour corrigier les autres cités.</p>
                    <lb/>
                </div2>
                <div2 xml:id="d004c017" n="[17]">
                    <head>[17]</head>
                    <p xml:id="d004l103" n="1" rend="numbered">Et quant cil de Bonivent virent tant de perfec-[fol. 148b]-tion et de sanctité en
                    lo pape, chacerent lo prince et sousmistrent soi a la fidelité soe, eaux et la cité.</p>
                    <p xml:id="d004l104" n="2" rend="numbered">Et retorna lo pape en celle part, et rechut gratiousement ce qu'il lui estoit donné.</p>
                    <p xml:id="d004l105" n="3" rend="numbered">Gaymere et li Normant qui furent clamés vindrent a Bonivent et servirent fidelement
                    a lo pape.</p>
                    <p xml:id="d004l106" n="4" rend="numbered">Et proia lo pape Guaymere et Drogo qu'il doient desfendre la cité et les enforma qu'il
                    doient ordener que cil de la cité non soient grevé ne afflit.</p>
                    <p xml:id="d004l107" n="5" rend="numbered">Drogo promet de faire ce que li pape a commandé, et a ce qu'il aie remission de ses
                    pechiez, promet a combatre pour la desfension de la cité de Bonivent.</p>
                    <lb/>
                </div2>
                <div2 xml:id="d004c018" n="[18]">
                    <head>[18]</head>
                    <p xml:id="d004l108" n="1" rend="numbered">Mes que li Normant non se porent si de legier comment li autre gent restreindre, puiz
                    [que] se parti Drogo de Bonivent, et lo pape s'en ala avec lo prince Guaymere, ceuz
                    qui sont entor de Bonivent assaillirent de bataille eaus de Bonivent.</p>
                    <p xml:id="d004l109" n="2" rend="numbered">Et la rumor en va a l'oreille de lo pape coment la promission de lo conte estoit cassee.</p>
                    <p xml:id="d004l110" n="3" rend="numbered">Et lo pape, souspirant et dolent de lo damage, et dist : «Je troverai voie comment
                    sera desfendue la cité et abatue la superbe de li Normant».</p>
                    <p xml:id="d004l111" n="4" rend="numbered">Guaymere deffent Drogo, et o terrible sacrement jura et lo excusa qe ces chozes non
                    sont de la volenté de lo conte Drogo, quar molt estoit prodome.</p>
                    <lb/>
                </div2>
                <div2 xml:id="d004c019" n="[19]">
                    <head>[19]</head>
                    <p xml:id="d004l112" n="1" rend="numbered">[fol. 148va] Li messages furent mandé a Drogo pour faire li assavoir la moleste qui
                    avoit esté faite a ceaux de Bonivent.</p>
                    <p xml:id="d004l113" n="2" rend="numbered">Mes, avant que lo message venist a lui, [fu ?] la novele coment Drogo estoit occis.</p>
                    <p xml:id="d004l114" n="3" rend="numbered">Adont retorna lo message arriere et lo dist a lo pape et a lo prince.</p>
                    <p xml:id="d004l115" n="4" rend="numbered">Li pape plora, et plus plora Guaymere, quant oïrent la novele de la mort Drogo, quar
                    rechut ferutes sans remede, quar il a paour que la mort de Drogo non soit pestilence
                    a lui, et voit que est manchement a lui de honor et de grace.</p>
                    <lb/>
                </div2>
                <div2 xml:id="d004c020" n="[20]">
                    <head>[20]</head>
                    <p xml:id="d004l116" n="1" rend="numbered">En lo jor de l'Asumption de sainte Marie Virgine, lo pitouz pape chanta la messe et
                    proia Dieu pour les pechiez que Drogo avoit fait.</p>
                    <p xml:id="d004l117" n="2" rend="numbered">Et l'auctorité apostolique lo asolt de touz ses pechiez et, dicte la messe, lo pappe
                    retorna a Bonivent et esta la un bon tens.</p>
                    <p xml:id="d004l118" n="3" rend="numbered">Et Dieu, a ce qu'il moustrast de quel merite et de quel beatitude estoit li saint
                    pape, mostra molt de miracles pour sa sanctité et bone vie.</p>
                    <lb/>
                </div2>
                <div2 xml:id="d004c021" n="[21]">
                    <head>[21]</head>
                    <p xml:id="d004l119" n="1" rend="numbered">Un jor, estoit li saint pape a mengier avec autres evesques et homes religiouz, et
                    comanda que lui fust aporté lo henap loquel avoit aporté del monastier de Saint Romi.</p>
                    <p xml:id="d004l120" n="2" rend="numbered">Et lo boteillier lui apporta cautement, et par aventure lui chaï de la main : et fu
                    [fol. 148vb] rout lo henap en molt de pars.</p>
                    <p xml:id="d004l121" n="3" rend="numbered">Li bouteillier prist les pieces de lo henap et le abscondi, et dist au cancelier ce
                    que lui estoit avenu, liquel cancelier se clamoit Federic, et a lo evesque Robert,
                    o grant paour.</p>
                    <p xml:id="d004l122" n="4" rend="numbered">Lo seignor atendoit lo vin et li boteillier tarda.</p>
                    <p xml:id="d004l123" n="5" rend="numbered">Toutes voiez pour ceus qui menjoient la, fu dit a lo pape et il en fu dolent, quar
                    il amoit cellui henap de laingne plus que les henaps d'or et d'argent pour l'amor
                    de lo saint.</p>
                    <p xml:id="d004l124" n="6" rend="numbered">Et se fist venir les pieces, et ordeneement les ordena comment avoint esté devant,
                    et plora et clama devotement la misericorde de Dieu, et la merite de saint Romie prie
                    que li vaissel qui estoit rout, liquel tenoit en sa main, fust garri.</p>
                    <p xml:id="d004l125" n="7" rend="numbered">Et maintenant fu gari.</p>
                    <p xml:id="d004l126" n="8" rend="numbered">Et il conjura et pria a li fidel soe qui lo savoient non lo devissent dire a nulle
                    persone, tant come il fust vif.</p>
                    <p xml:id="d004l127" n="9" rend="numbered">Une foiz estoit malade un poi et fu guari par la saingnie.</p>
                    <p xml:id="d004l128" n="10" rend="numbered">Et coment ce soit cose que li sanc soit plus corruptible, puiz molt de jors fu trové
                    autre[si] pur comme lo premier jor qu'il fu saingnié.</p>
                    <p xml:id="d004l129" n="11" rend="numbered">Mes or est temps que nouz laissons a parler de cest pape Lion et de ses bones operations,
                    et que nouz retornons a l'ystoire, laquelle nous avions laissié devant pour parler
                    et dire de cest saint pape Lyon.</p>
                    <lb/>
                </div2>
                <div2 xml:id="d004c022" n="[22]">
                    <head>[22]</head>
                    <p xml:id="d004l130" n="1" rend="numbered">[fol. 149a] Or dit ensi li conte que, puiz que lo conte se fu parti de lo pape, il
                    vint a un chastel loquel se clame Mont Alegre, et vouloit la ester a sa delectation.</p>
                    <p xml:id="d004l131" n="2" rend="numbered">Il avoit en costumance de aler, a la feste sollempnel, a l'ofice et aorner l'eglize,
                    et de jejuner et enviter li povre a mengier et donner offerte a li povre.</p>
                    <p xml:id="d004l132" n="3" rend="numbered">Et avint que fust la feste de saint Laurens martyr.</p>
                    <p xml:id="d004l133" n="4" rend="numbered">Et Drogo rechut cellui jor molt sollempnelment, a l'onor de missire saint Laurens
                    martyr.</p>
                    <p xml:id="d004l134" n="5" rend="numbered">Et furent appareilliez les chozes neccessaires pour li povre et furent invitez (et
                    appareilliés toutes les coses neccessaires).</p>
                    <p xml:id="d004l135" n="6" rend="numbered">Et la nuit se leva Drogo pour aler a la vigile et, a ce que sa devotion non fust relevee
                    ne dite, ala tout soul a l'eglize.</p>
                    <p xml:id="d004l136" n="7" rend="numbered">Et la posterent ses anemis.</p>
                    <p xml:id="d004l137" n="8" rend="numbered">Non se trove escript qui furent ces anemis, mes cestui fu un compere sien, liquel
                    se clamoit Riso, avec autres de ses compaingnons, come se trove en autre estoire.</p>
                    <p xml:id="d004l138" n="9" rend="numbered">Mes puiz fu taillié Riso piece a piece, et tuit li sien compaingnon furent mort, et
                    furent pris a Mont Alegre de li Normant et de lo frere de Drogo.</p>
                    <p xml:id="d004l139" n="10" rend="numbered">Et lo matin, quant ses servicialz lo sorent, et lo troverent occis et taillié; et
                    li Normant, quant il virent lor seignor ensi en traïson occis, il s'asemblerent et
                    pristrent Dro-[fol. 149b]-go, et le porterent a son hostel [o] grant plor et o grant
                    dolor; et puiz fu ensepeli et assoult de lo pape, si come je vouz [ai] devant dit.</p>
                    <p xml:id="d004l140" n="11" rend="numbered">Et une fame, laquelle avoit nom Noemi - Noemi vaut autant a dire come belle -, puiz
                    que ses filz furent mort, non voloit avoir nom Noemi.</p>
                    <p xml:id="d004l141" n="12" rend="numbered">Ensi cestui mont, pour la mort de Drogo, non se clama plus Mont Alegre [mes] Triste.</p>
                    <p xml:id="d004l142" n="13" rend="numbered">Et s'asemblerent li Normant, puiz la mort de Drogo, et Guaymere : et fu fait conte
                    Umfroi, frere de Drogo.</p>
                    <lb/>
                </div2>
                <div2 xml:id="d004c023" n="[23]">
                    <head>[23]</head>
                    <p xml:id="d004l143" n="1" rend="numbered">Et Leo pape, puiz qu'il fu parti de Bonivent, desiroit la confusion et la dispersion
                    de li Normant; et demanda l'aide de lo empereor Henri, et del roy de France, et del
                    duc de Marcelle, et de toutes pars requeroit aide.</p>
                    <p xml:id="d004l144" n="2" rend="numbered">Et lor promet a donner absolution de lor pechiez et de doner lor grans dons, et qu'il
                    delivrassent la terre de la malice de li Normant.</p>
                    <p xml:id="d004l145" n="3" rend="numbered">Et aucun pour ce qu'il timoient la force de li Normant, et li autre pour ammistié
                    qu'il avoient, et aucun que il non estoient proié, non estoit qui feist lo comandement
                    de lo pape.</p>
                    <lb/>
                </div2>
                <div2 xml:id="d004c024" n="[24]">
                    <head>[24]</head>
                    <p xml:id="d004l146" n="1" rend="numbered">Et li cancelier (de) Federic se donna guarde solement de la malice de li Normant et
                    non de la iniquité de li autre qui habitoient en celle part, et dist : «se je avisse
                    cent chevaliers effeminat, je combatroie contre [fol. 149va] tuit li chevalier de
                    Normendie».</p>
                    <p xml:id="d004l147" n="2" rend="numbered">Et adont corurent a l'arme et as lances, et assemblerent de Gaiete, de Valbine et
                    de la Marche; i sont ajoint homes de Marsi et de autres contrees et, comment mansuete
                    peccoire, sont mandés contre li fort lop, la vertu de liquel et la potence, coment
                    nouz escrivons, se manifeste.</p>
                    <lb/>
                </div2>
                <div2 xml:id="d004c025" n="[25]">
                    <head>[25]</head>
                    <p xml:id="d004l148" n="1" rend="numbered">Li message de lo prince de Salerne vint a lo pape et lui dist que lo prince de Salerne
                    non se vouloit consentir a la destruction de li Normant, car il avoit mis grant temps
                    a les assembler, et les avoit rachatez de molt monoie, et les tenoit coment preciouz
                    tresor.</p>
                    <p xml:id="d004l149" n="2" rend="numbered">Et manda a dire a ceux qui venoient contre li Normant : «Vouz trouverés ce que vouz
                    alez querant! O triste, vouz serez viande de li devorator lion, liquel, quant vouz
                    tocheront o alcunne moziche, vouz savrez quel force et quel vertu il a en eaux. Alez,
                    et provez la folie de li Normant, et sentirez que en vouz sera complee la parole que
                    dist David lo prophete : "Un en persecutera mil, et dui en moveront X mille"».</p>
                    <p xml:id="d004l150" n="3" rend="numbered">Et quant lo pueple oïrent ce, si furent molt triste et li chevaliers re[ma]inrent
                    sans cuer et commencerent a [fol. 149vb] retorner.</p>
                    <p xml:id="d004l151" n="4" rend="numbered">Et la compaingnie de li fortissime et vaillant Normant sont assemblé, mes li pape
                    fu laissié de sa gent et s'en torna a Naple.</p>
                    <lb/>
                </div2>
                <div2 xml:id="d004c026" n="[26]">
                    <head>[26]</head>
                    <p xml:id="d004l152" n="1" rend="numbered">En cellui temps se tratoit la rumor de toute Ytalie.</p>
                    <p xml:id="d004l153" n="2" rend="numbered">Et veez ci que li home seminoient malice et ordenoient a donner tristece a ceux qui
                    habitoient en la terre!</p>
                    <p xml:id="d004l154" n="3" rend="numbered">Et veez ci la misere laquelle donne impediment a l'alegresce de la santé, et la discorde
                    laquel destruisoit la paiz, et la povreté [laquelle] guaste la ricchesce! La crudele
                    mort met fin a la vite.</p>
                    <p xml:id="d004l155" n="4" rend="numbered">Car lo principe de Salerne, par la potence et sapience de loquel estoit governé, fu
                    gaitié de ses parens; par quel signe Dieu lui mostra, et en lo capitule aprés se declarera.</p>
                    <lb/>
                </div2>
                <div2 xml:id="d004c027" n="[27]">
                    <head>[27]</head>
                    <p xml:id="d004l156" n="1" rend="numbered">En cellui an que li parent et familiare de lo prince pensoient de sa mort, a Salerne
                    et en Jerusalem molt de signez merveillouz avindrent.</p>
                    <p xml:id="d004l157" n="2" rend="numbered">Un enfant fu nez o un oill, et cel oill non estoit la ou il devoit estre, mes estoit
                    en mege lo front.</p>
                    <p xml:id="d004l158" n="3" rend="numbered">La teste et la bouche de home avoit, et li pié et la coe de buef.</p>
                    <p xml:id="d004l159" n="4" rend="numbered">Et autresi nasqui un enfant qui avoit II testes.</p>
                    <p xml:id="d004l160" n="5" rend="numbered">Et, plus que l'espasce de une hore, lo fluvie pure fu fait sanc.</p>
                    <p xml:id="d004l161" n="6" rend="numbered">Et apparut un autre signe : la lampe qui [fol. 150a] estoi(en)t appareillé au soir
                    o aigue et oille, a lo matin fu trovee plene de lacte, laquelle lampe estoit en l'eglize
                    de Saint Benedit.</p>
                    <p xml:id="d004l162" n="7" rend="numbered">Et toutes ces chozes estoient signes de la mort de lo prince Guaymere, pour laquel
                    mort molt de signes apparurent.</p>
                    <lb/>
                </div2>
                <div2 xml:id="d004c028" n="[28]">
                    <head>[28]</head>
                    <p xml:id="d004l163" n="1" rend="numbered">Et cil de Amalfe furent constraint par sacrement et jurement pour lo mal intollerable
                    qu'il cherçoient a faire a li ministre de li principe, a ce que non soit plus obedi
                    a cestui prince Guaymere, quar cestui ministre estoi(en)t autresi come de Amalfe.</p>
                    <p xml:id="d004l164" n="2" rend="numbered">Et clamerent li Salernitain pour combatre par mer et, o grant vitupere et injure,
                    vergoingnerent lo prince et, dont pooient, lui faisoient damage par mer.</p>
                    <p xml:id="d004l165" n="3" rend="numbered">Lo prince se appareilla de revengier soi et clama l'ajutoire de li Normant.</p>
                    <p xml:id="d004l166" n="4" rend="numbered">Mes por ce qu'il non recevoit les deniers de Amalfe, non pooit complir sa volenté.</p>
                    <p xml:id="d004l167" n="5" rend="numbered">Puiz li sien assembla la grandesce de lo principe, et virent que lui estoit faillie
                    la fidelité de cil de Amalfe et lui estoient failli li deniers : non lui furent fidel.</p>
                    <p xml:id="d004l168" n="6" rend="numbered">Mes pour la ricchesce qui lor estoit promise del frere de la moillier, ce est de Raynolfe,
                    conte de Averse se acorderent a la mort de Guaymere.</p>
                    <p xml:id="d004l169" n="7" rend="numbered">Mes pour ce que Guaymere avoi(en)t molt fidel amis, avoient paour de cest homicide,
                    et vont commovant la volenté de li amis [fol. 150b] et parent de Guaymere.</p>
                    <p xml:id="d004l170" n="8" rend="numbered">Et lor prometoit, s'il venoit a la dignité de estre prince, de faire lor molt benefice.</p>
                    <p xml:id="d004l171" n="9" rend="numbered">Et en ceste maniere se trahirent arriere de la fidelité de Guaymere et se acorderent
                    a la mort de Guaymere.</p>
                    <p xml:id="d004l172" n="10" rend="numbered">Et ceste cose vint a l'oreille de Guaymere.</p>
                    <p xml:id="d004l173" n="11" rend="numbered">Mes que se confidoit sa vertu et qu'il non se pooit humilier, comme servicial les
                    despriza et non s'en cura.</p>
                    <p xml:id="d004l174" n="12" rend="numbered">Et vint li jor liquel estoit lo tiers jor de juing : ce fu lo jor de plorer et plein
                    de amaritude et li Amalfitain, o vaissel armez, vont par mer aprés la ripe de Salerne
                    et commencerent la bataille.</p>
                    <p xml:id="d004l175" n="13" rend="numbered">Et li chevalier de Salerne vont contre lo navie a la rippe.</p>
                    <p xml:id="d004l176" n="14" rend="numbered">Et li principe commanda que li chevalier qui lo devoient occirre desfendissent la
                    rippe, et ceuz virent Guaymere o cellui qui lui portoient l'arme estoit sol entre
                    eaux.</p>
                    <p xml:id="d004l177" n="15" rend="numbered">Et demanda li pour quoi avoient juré de occidere lo, et ceuz lo negarent.</p>
                    <p xml:id="d004l178" n="16" rend="numbered">Et lo prince manechia, li chevalier prioient et prometent a lo principe de cercier
                    lo en cellui jor et crierent : «Soit occis cil qui veut ce[r]care!».</p>
                    <p xml:id="d004l179" n="17" rend="numbered">Et [de] li quatre freres de la moillier, Andulfe, plus jovene de touz, premerement
                    estendi la main et lo feri de la lance.</p>
                    <p xml:id="d004l180" n="18" rend="numbered">Et puiz tuit cil qui la estoient en celle ligue lo ferirent, et si qu'il rechut trente
                    et sez feruez; et alerent pour occirre lo frere [fol. 150va] Guide, mes il escha[pa].</p>
                    <p xml:id="d004l181" n="19" rend="numbered">Pandulfe fu occis, et autresi fu occis lo cambrier de lo prince.</p>
                    <lb/>
                </div2>
                <div2 xml:id="d004c029" n="[29]">
                    <head>[29]</head>
                    <p xml:id="d004l182" n="1" rend="numbered">Et maintenant firent prince Pandulfe, liquel estoit lo premier nez de toz (de touz)
                    les freres, et lui jurerent fidelité, et entrerent en la cité, et requistrent ce que
                    soient rendus li heritage a li filz de ceauz a cui Guaymere l'avoit tolut; et furent
                    rendut li hereditage, et lo pueple fu apaiez.</p>
                    <p xml:id="d004l183" n="2" rend="numbered">Et sallirent a la roche de la cité, laquelle non se pot tenir quar non avoient fornement
                    de victualle.</p>
                    <p xml:id="d004l184" n="3" rend="numbered">Et pristrent la suer de Guaymere et la moillier de lo neveu otout lor filz, et les
                    tindrent en prison, laidement et non honeste prison, et mistrent autres guardes en
                    la roche.</p>
                    <lb/>
                </div2>
                <div2 xml:id="d004c030" n="[30]">
                    <head>[30]</head>
                    <p xml:id="d004l185" n="1" rend="numbered">Et quant Guide fu par la misericorde de Dieu delivré de cest peril, il s'en ala a
                    li Normant, liquel estoient assemblez pour ce qu'il atendoient a combatre contre li
                    chevalier de lo pape.</p>
                    <p xml:id="d004l186" n="2" rend="numbered">Et, plorant et dolerouz, se jetta a terre devant li Normant, et en plorant, raconte
                    ce qui lui estoit avenut, et dist : «Je me vieng a lamenter a vouz et dire de la mort
                    de mon frere Guaymere, non solement mort, mes crudele occision.</p>
                    <p xml:id="d004l187" n="3" rend="numbered">Et avieingne que mon frere fust digne d'estre occis, toutes voiez non devoit estre
                    occis de cil qui lui estoient parent, et par divers benefices qu'il lor donna estoient
                    par lui riches.</p>
                    <p xml:id="d004l188" n="4" rend="numbered">Et maintenant [fol. 150vb] est temps que se mostre lo tresor liquel avoit assemblé
                    lo prince, et la ricchesce qu'il avoit assemblé et aquestee : vouz estiez lo sien
                    tresor, vous estiez la soe richesce, pour l'amor de vostre fortesce, et il estoit
                    croissut en honor, en la incorruptible prosperité de vostre bonté estoit sur tuit
                    li prince en dignité.</p>
                    <p xml:id="d004l189" n="5" rend="numbered">Or aprendent li roy par vostre exemple de sovenir a li estrangier et sachent tuit
                    li seignor que vous amez vostre seignor aprés sa mort.</p>
                    <p xml:id="d004l190" n="6" rend="numbered">Adont vouz appareilliez et faitez ceste venjance de ceste grant mauvaistié! Et sentent
                    cil mauvez occidental que doivent recevoir por si grande traïson! Je sai bien autresi
                    que mi frere sont mort, je non les puiz resusciter, mes securrons li filz, qu'il non
                    perissent en la prison!».</p>
                    <lb/>
                </div2>
                <div2 xml:id="d004c031" n="[31]">
                    <head>[31]</head>
                    <p xml:id="d004l191" n="1" rend="numbered">Quant li Normant entendirent la parole de Guide, il furent molt dolent et li prierent
                    qu'il se live de terre; et non plorent li Normant manco de lui.</p>
                    <p xml:id="d004l192" n="2" rend="numbered">Et laissent toute choze, et vont pour faire venjance de li prince.</p>
                    <p xml:id="d004l193" n="3" rend="numbered">Et a la sexte yde de juing sont li Normant entor li mur de Salerne.</p>
                    <p xml:id="d004l194" n="4" rend="numbered">Et, o l'aide de ceuz qui avoient porté foy a li prince, a lo secont jor fu prise.</p>
                    <p xml:id="d004l195" n="5" rend="numbered">La porte fu aperte a Guide et li malvaiz traïtor fouirent pour recovrer la roche,
                    mes par fame seront veinchut.</p>
                    <p xml:id="d004l196" n="6" rend="numbered">Et li filz et lor moilliers de li traïtor furent [fol. 151a] pris, et lor tresor fu
                    donné a ceuz de la cité de Salerne.</p>
                    <lb/>
                </div2>
                <div2 xml:id="d004c032" n="[32]">
                    <head>[32]</head>
                    <p xml:id="d004l197" n="1" rend="numbered">Guide laissa li filz de li nepote et la moillier et toz quant il furent, fors tant
                    solement lo filz de lo frere sien, liquel se clamoit Gisolfe.</p>
                    <p xml:id="d004l198" n="2" rend="numbered">Desidera que fust prince, et pour [que] cestui lui soit rendu de li traditor qui estoient
                    en la tor de rocche, donna li fill et li moillier de li traïtor.</p>
                    <p xml:id="d004l199" n="3" rend="numbered">Et coment ce fust chose que li Normant vollissent faire prince de cestui Guide, et
                    dist Guide : «Dieu m'en gart que je soustieingne que mon neveu perde l'onor de son
                    pere!».</p>
                    <p xml:id="d004l200" n="4" rend="numbered">Et quant il ot dite ceste parole, il prist li jovene et lo mist en un lieu haut :
                    et ploiant li bras, fu fait son chevalier, et Guide li jura sacrement de fidelité.</p>
                    <p xml:id="d004l201" n="5" rend="numbered">Et quant li Normant virent tant de bonté et de loialté en Guide, furent autresi fait
                    chevalier de Gisolfe, et se firent investir de la main de lo prince Gisolfe de celle
                    terre qu'il tenoient.</p>
                    <lb/>
                </div2>
                <div2 xml:id="d004c033" n="[33]">
                    <head>[33]</head>
                    <p xml:id="d004l202" n="1" rend="numbered">Homes pour faire pais entre li, Guide, et li traïtor montoient, et descendoient de
                    la roche.</p>
                    <p xml:id="d004l203" n="2" rend="numbered">Jura Guide, et autresi fist Gisolfe.</p>
                    <p xml:id="d004l204" n="3" rend="numbered">Non remeist saint par loquel non aient juré.</p>
                    <p xml:id="d004l205" n="4" rend="numbered">Jurerent li juge et li autre gentil home de laissier en aler salve li homicide, sans
                    nulle cose : «Descende li chevalier sain et salve, armé, et s'en voise sauf et secur
                    la il lui plaira!».</p>
                    <lb/>
                </div2>
                <div2 xml:id="d004c034" n="[34]">
                    <head>[34]</head>
                    <p xml:id="d004l206" n="1" rend="numbered">Et a li fidel Normant non plot celle paiz ne celle [fol. 151b] concorde, et alerent
                    contre li malvaiz traïtor et homecide, et o l'aide de cil de la cité taillerent tuit
                    li traïtor, et tout les occistrent, et mistrent en une sepulture.</p>
                    <p xml:id="d004l207" n="2" rend="numbered">Mal fu ordené Pandulfe pour estre prince o troiz freres siens, quar XXXVI en furent
                    occis en une hore, liquel avoient esté a la mort de Guaymere.</p>
                    <p xml:id="d004l208" n="3" rend="numbered">Et pour l'amor de Guaymere remainrent fidel tant de Guide quant de Gisolfe, et les
                    haucerent en prosperité a lor honor.</p>
                    <p xml:id="d004l209" n="4" rend="numbered">Et por ce que Unfroy avoit pour moillier la suer del duc de Sorrente, proia li conte
                    que lo duc fust laissié et recovra la dignité soe.</p>
                    <lb/>
                </div2>
                <div2 xml:id="d004c035" n="[35]">
                    <head>[35]</head>
                    <p xml:id="d004l210" n="1" rend="numbered">Sagement se portoit Guide, et il sol faisoit celle cose laquelle faisoit lo prince
                    Guaymere et tuit li frere : malement traitoit lo aornement pour marier la fille soe,
                    quar non laissa en disposite ou en arche aucun aornement.</p>
                    <p xml:id="d004l211" n="2" rend="numbered">La moillier et fille toutes despoilla, ce que il pooit leva et donnoit a li Normant
                    pour conserver l'onor de son neveu. Mes quelle [merite ?] en ot cestui oncle de tant
                    come fist pour lo neveu, encore se dira sa en avant en lo ystoire.</p>
                    <lb/>
                </div2>
                <div2 xml:id="d004c036" n="[36]">
                    <head>[36]</head>
                    <p xml:id="d004l212" n="1" rend="numbered">Avant la mort de Guaymere, un jovene, atte a chevalerie et aorné de vertu, estoit
                    venut (a) Robert, frere carnel de Ricchart conte, - dont cestui non estoit lo Viscart
                    de loquel est dit; et a cestui Guaymere avoit donné pour moillier la fille [fol. 151va]
                    de Drogo conte.</p>
                    <lb/>
                </div2>
                <div2 xml:id="d004c037" n="[37]">
                    <head>[37]</head>
                    <p xml:id="d004l213" n="1" rend="numbered">Et quant le pape vit que lo prince Guaymere estoit mort, loquel estoit en l'ayde de
                    li Normant, se appareilla de destruire li Normant.</p>
                    <p xml:id="d004l214" n="2" rend="numbered">Il asembla plus de gent qu'il avoit avant, et avoit o lui CCC Todesque, et comensa
                    a venir contre li Normant.</p>
                    <lb/>
                </div2>
                <div2 xml:id="d004c038" n="[38]">
                    <head>[38]</head>
                    <p xml:id="d004l215" n="1" rend="numbered">Puiz que fu seu par publica fame que li pape venoit, molt estoient alegre.</p>
                    <p xml:id="d004l216" n="2" rend="numbered">Mes Jehan, evesque de Salerne, non avoit petit de tribulation pour l'avision qui lui
                    apparut, quar, stant afflit par dolor de santé, laquelle avoit a costume d'avoir,
                    se fist porter la ou gist lo cors de saint Mathie apostole, et entre celle dolor s'endormi,
                    a loqualle s'apparut saint Mathie apostole, et lui dist ce qui devoit avenir.</p>
                    <p xml:id="d004l217" n="3" rend="numbered">Et lui dist: «Je te promet que tu est guari de ton infermeté, mes je te prophetize
                    que la mort non est trop long.</p>
                    <p xml:id="d004l218" n="4" rend="numbered">Li pape vient avec vilz chevaliers pour chacier [li Normant], mes li sien seront destruit
                    et espars et en prison et mort.</p>
                    <p xml:id="d004l219" n="5" rend="numbered">Et puiz ceste cose retornera a Rome et sera mort.</p>
                    <p xml:id="d004l220" n="6" rend="numbered">Et puiz la venue soe peti vivra, quar c'est ordené devant la presence de Die, quar
                    quicunques sera contre li Normant pour les chacier, ou tost morira ou grant affliction
                    avra, quar ceste terre de Dieu est donnee a li Normant, quar pour la perver-[fol.
                    151vb]-sité de ceus qui la tenoient et pour la parenteze qu'il avoient avec eaux,
                    la juste volenté de Dieu a convertut la terre a eaux, quar la loy de Dieu et la loi
                    de li impereor commande lo fill succede a lo heritage de lo pere».</p>
                    <p xml:id="d004l221" n="6" rend="numbered">Et puiz lo evesque se resveilla tot sain et salve : et ensi comme lui fu dit en avision,
                    ensi fu fait.</p>
                    <lb/>
                </div2>
                <div2 xml:id="d004c039" n="[39]">
                    <head>[39]</head>
                    <p xml:id="d004l222" n="1" rend="numbered">Lo pape fu acompaingnié de ceste chevalerie et, avant qu'il venist a La Cité, assembla
                    li gentil (li gentil) home et fist gofanonier de La Cité et de la bataille Robert,
                    loquel se clamoit de Octomarset.</p>
                    <p xml:id="d004l223" n="2" rend="numbered">Et puiz vindrent a La Cité, c'est a un chastel qui se clame La Cité, quar la lui vindrent
                    encontre li Normant, comment se trove en autre ystoire.</p>
                    <p xml:id="d004l224" n="3" rend="numbered">Et lo pape et li chevalier avoient esperance de veinchre pour la multitude de lo pueple.</p>
                    <p xml:id="d004l225" n="4" rend="numbered">Et li Normant, puiz qu'il vindrent, manderent a message a lo pape, et cerchoient paiz
                    et concorde, et prometoient chascun an de donner incense et tribut a la Sainte Eclize.</p>
                    <p xml:id="d004l226" n="5" rend="numbered">Et celles terres qu'il ont veincues par armes voloient re[ce]voir les par la main
                    de lo vicaire de l'Eglize.</p>
                    <p xml:id="d004l227" n="6" rend="numbered">Et monstrerent lo confanon coment il furent revestut de la terre par la main de lo
                    impereor et coment lor estoit confermee.</p>
                    <p xml:id="d004l228" n="7" rend="numbered">Lo pape non parla, ainz parla lo cancelier et les manesa de mort, et lor propona qu'il
                    doient fugir.</p>
                    <p xml:id="d004l229" n="8" rend="numbered">Et l'un et l'autre est molt moleste a li Normant, et encoire o ces messages parla
                    par mana-[fol. 152a]-che et lor fist vergoingne.</p>
                    <p xml:id="d004l230" n="9" rend="numbered">Li legat de li Normant s'en retornerent et reporterent lor message, loquel molt lor
                    desplaist.</p>
                    <lb/>
                </div2>
                <div2 xml:id="d004c040" n="[40]">
                    <head>[40]</head>
                    <p xml:id="d004l231" n="1" rend="numbered">La neccessité de la fame moleste li Normant; et par lo exemple de li apostole, «prenoient
                    li espic de lo grain et frotoient o la main, et ensi menjoient lo grain».</p>
                    <p xml:id="d004l232" n="2" rend="numbered">Et afflit pour la fame, requerent que ceste brigue se departe ou combatent.</p>
                    <p xml:id="d004l233" n="3" rend="numbered">Et li pape avec li evesque sallirent sur lo mur de la cité; et regarda a la multitude
                    de ses cavaliers pour les absolvere de lor pechiez, et pardonna [et ordonna ?] la
                    penance que pour lor pechié devoient faire, et lor croiz, et lo[r] commanda de boche
                    qu'il alent combatre.</p>
                    <p xml:id="d004l234" n="4" rend="numbered">Raynolfe et Raynier furent eslit principe de ceste part, liquel leverent en haut li
                    gofanon et vont devant o molt grant multitude de gent, mes petit de Toudeschi solement
                    les secuta.</p>
                    <p xml:id="d004l235" n="5" rend="numbered">Et li Normant font troiz compaingniez, desquelles une en est regie et governee par
                    la main del conte Umfroy, et l'autre par lo conte Ricchart, et a la tierce par Robert
                    Viscart.</p>
                    <p xml:id="d004l236" n="6" rend="numbered">Et li Thodeschi se metent l'escu en bras et crollent l'espee; et li Normant, et hardi
                    coment lyon, prenent la haste.</p>
                    <p xml:id="d004l237" n="7" rend="numbered">Et lo conte Richart despart li Todeschi et passe parmi eaux : et de l'autre part fiert
                    lo conte Unfroy, et de l'autre entre Robert Viscart. [fol. 152b]</p>
                    <p xml:id="d004l238" n="8" rend="numbered">Et li Thodeschi se reguardent derriere pour veoir lor compaingnie, mes nul Longobart
                    venoit aprés eauz, quar tuit s'en estoient foui.</p>
                    <p xml:id="d004l239" n="9" rend="numbered">Cestui Todeschi qui iluec se troverent furent tuit mort.</p>
                    <p xml:id="d004l240" n="10" rend="numbered">Nul non eschappa, se non aucun a qui li Normant vouloient pour pitié pardonner.</p>
                    <p xml:id="d004l241" n="11" rend="numbered">Et secuterent ceus qui fuyoient, et les prenoient et occioient.</p>
                    <p xml:id="d004l242" n="12" rend="numbered">La masserie de lo pape et de tout li soi et li tresor de la chappelle soe lui fu levé
                    de ceus de la cité.</p>
                    <lb/>
                </div2>
                <div2 xml:id="d004c041" n="[41]">
                    <head>[41]</head>
                    <p xml:id="d004l243" n="1" rend="numbered">Et quant ce fu fait, li Normant s'en alerent a lor terre. Li pape avoit paour et li
                    clerc trembloient.</p>
                    <p xml:id="d004l244" n="2" rend="numbered">Et li Normant vinceor lui donnerent sperance et proierent que securement venist lo
                    pape, liquel menerent otout sa gent jusque a Bonivent; et lui aministroient continuelment
                    pain et vin et toute choze neccessaire.</p>
                    <p xml:id="d004l245" n="3" rend="numbered">Et pour ce que Rodolfe estoit [mort ?] o coultel fist archevesque de la cité Boogarie.</p>
                    <lb/>
                </div2>
                <div2 xml:id="d004c042" n="[42]">
                    <head>[42]</head>
                    <p xml:id="d004l246" n="1" rend="numbered">Et o la favor de li Normant torna a Rome a li Xe mois puiz que avoit esté la bataille.</p>
                    <p xml:id="d004l247" n="2" rend="numbered">A li XIII kalende de mai, c'est d'April a li XIXe jor, fu mort et fist molt miracle.</p>
                    <p xml:id="d004l248" n="3" rend="numbered">Et lo archevesque de Salerne, loquel avoit veue celle avision, a li Ve mois et VI
                    yde de septembre fu mort.</p>
                    <lb/>
                </div2>
                <div2 xml:id="d004c043" n="[43]">
                    <head>[43]</head>
                    <p xml:id="d004l249" n="1" rend="numbered">[fol. 152va] A li conte de Puille vindrent autre frere de la contree de Normendie,
                    c'est assavoir Malgere, Gofrede, Guillerme et Rogier.</p>
                    <lb/>
                </div2>
                <div2 xml:id="d004c044" n="[44]">
                    <head>[44]</head>
                    <p xml:id="d004l250" n="1" rend="numbered">Cestui Gisolfe de loquel nous avons devant parlé, liquel de la part de la mere estoit
                    nez de gent viperane, en prime comensa a estre jovene, et petit a petit comensa a
                    vomir lo venin.</p>
                    <p xml:id="d004l251" n="2" rend="numbered">Molestament soustint la maistrie de so[n] oncle Guide, et lo pensa de priver de toute
                    honor.</p>
                    <p xml:id="d004l252" n="3" rend="numbered">Et toutes foiz il estoit en l'o(r)nor de prince par son oncle Guide, quar par lui
                    l'avoit eue.</p>
                    <p xml:id="d004l253" n="4" rend="numbered">Mes, pour covrir ceste iniquité qu'il vouloit faire, il se ordena de traire doi sajete
                    et faire mal a doi freres, c'est a Mansone et a Lyon.</p>
                    <p xml:id="d004l254" n="5" rend="numbered">Et toutes voies, par le conseill de ces II freres, l'onor de li frere et li sien avoient
                    esté accressut.</p>
                    <p xml:id="d004l255" n="6" rend="numbered">Et priveement cesti Gisolfe esmut cil de la cité contre ces dui, et lor prometoit
                    de donner lor chozes.</p>
                    <p xml:id="d004l256" n="7" rend="numbered">Mes pour que ces II freres avoient l'ajutoire de lo conte Ricchart, non veoit coment
                    ceste cose bonement se peust faire sans l'ajutoire de alcun altre de li Normant.</p>
                    <p xml:id="d004l257" n="8" rend="numbered">Adunque, a ceste cose faire, appella Robert, frere de lo prince Ricchart, et li promist
                    par sacrement de donner lui la moitié de la ricchesce de ces II freres.</p>
                    <p xml:id="d004l258" n="9" rend="numbered">Et cestui [fol. 152vb] estoient molt riche et avoient grans possessions.</p>
                    <p xml:id="d004l259" n="10" rend="numbered">Mes ces II freres sorent lo conseill qui estoit fait contre eaux et se partirent de
                    lor anemis.</p>
                    <p xml:id="d004l260" n="11" rend="numbered">Et aprés de la cité avoient une roche molt secure et molt fortissime de grant maniere,
                    et en celle roche avoient mise lor ricchece; et la estoient la ville et la maison,
                    et lo bestiame delquel se trovoient abondance sans nombre.</p>
                    <p xml:id="d004l261" n="12" rend="numbered">Toutes foiz remainstrent vacant et gabé (de) ceux qui desideroient de faire mal a
                    la persone lor.</p>
                    <p xml:id="d004l262" n="13" rend="numbered">Partirent toutes voies quant s'esperoient de partir, et la cose qu'il partirent fu
                    mult petite.</p>
                    <p xml:id="d004l263" n="14" rend="numbered">Et Richart estoit immobile por desfendre li fidel de ceste injure.</p>
                    <p xml:id="d004l264" n="15" rend="numbered">La prosperité de Guide estoit abaissié pour lo oppression de ces II freres, liquel
                    se tenoient ensemble, et Gisolfe, son neveu, ot sa compaingnie en despit.</p>
                    <lb/>
                </div2>
                <div2 xml:id="d004c045" n="[45]">
                    <head>[45]</head>
                    <p xml:id="d004l265" n="1" rend="numbered">Et vint lo conte Umfré, et demanda lo don qu'il soloit avoir; et vint o son frere
                    Guillerme, demanda lo chastel qui lui fu promis o sacrement.</p>
                    <p xml:id="d004l266" n="2" rend="numbered">Li prince dampna la petition de ces II, et onques ne les vouloit voier, ne de bone
                    et alegre face non lor voust plaisir.</p>
                    <p xml:id="d004l267" n="3" rend="numbered">Et se partirent ces II freres molt corrociez, et queroient de avoir satisfation.</p>
                    <p xml:id="d004l268" n="4" rend="numbered">Et en prime donerent esmote [fol. 153a] a lo castel de Saint Nicharde, et puiz vont
                    devorant lo principat tout.</p>
                    <p xml:id="d004l269" n="5" rend="numbered">Et quant Gisolfe oï ceste novelle, que Umfroi et Guillerme aloient ensi gastant sa
                    terre, il s'en fist gaberie et non s'en fist se non rire, et tout tint a gieu.</p>
                    <p xml:id="d004l270" n="6" rend="numbered">Mes toutes foiz pristrent Castel Viel et Facose le Nove; et toutes les cités qui estoient
                    aprés chascun jor estoient assaillies, et les chozes qui estoient fors des murs furent
                    prises et destructes.</p>
                    <p xml:id="d004l271" n="7" rend="numbered">Mes quant les gens des chasteaux surent ceste destruction, il garnirent lor terres
                    et lor chasteaux de murs et de palis.</p>
                    <p xml:id="d004l272" n="8" rend="numbered">Et lo prince, come jovencel, se joe dedens les murs et se solace.</p>
                    <lb/>
                </div2>
                <div2 xml:id="d004c046" n="[46]">
                    <head>[46]</head>
                    <p xml:id="d004l273" n="1" rend="numbered">Ceste ystoire nous dit et raconte que lo conte Richart vint a Salerne et demanda lo
                    domp que Gaymarie lui soloit donner, mes il ot malement son entendement ne ce qu'il
                    demandoit : quar, por l'or qu'il demandoit, lui furent geteez pierrez et, pour li
                    cheval, lui furent (lui furent) traites sajetes.</p>
                    <p xml:id="d004l274" n="2" rend="numbered">Et Richart conte vit ceste deshonor que lui faisoit lo prince, il lui manda disant
                    qu'il non estoit digne de pierre ne de sajettes, quar il avoit revengié la mort de
                    lo pere et lo fist prince.</p>
                    <p xml:id="d004l275" n="3" rend="numbered">Lo soir, lo conte ordena lo agait.</p>
                    <p xml:id="d004l276" n="4" rend="numbered">Et lo prince chevaucha securement au [fol. 153b] matin, et clama li jovencel avec
                    lui, qui portoient fionde et arc pour traire.</p>
                    <p xml:id="d004l277" n="5" rend="numbered">Et li chevalier del conte, quant il virent que lo prince estoit issut de la cité,
                    par fraude commencerent a fouir.</p>
                    <p xml:id="d004l278" n="6" rend="numbered">Et ceauz de la cité de Salerne, liquel estoient vestut de dras de lin, les secutoient
                    jusques au lieu ou estoit fait l'esguait.</p>
                    <p xml:id="d004l279" n="7" rend="numbered">Et cil qui faisoient l'esgait virent cil de Salerne, il lor corurent sus et cil non
                    porent fuir.</p>
                    <p xml:id="d004l280" n="8" rend="numbered">Et alcun se jetterent en mer, et alcun furent occis, si que furent mort CV; et cest
                    fu lo premier plor de li Salernitain morant en bataille.</p>
                    <lb/>
                </div2>
                <div2 xml:id="d004c047" n="[47]">
                    <head>[47]</head>
                    <p xml:id="d004l281" n="1" rend="numbered">Puiz que fu mort li pape Lion, delquel nouz avons devant parlé, fu fait pape lo evesque
                    de Estitanse, liquel se clamoit Geobarde ou Victore.</p>
                    <p xml:id="d004l282" n="2" rend="numbered">Cestui pape Victore fu molt cortoiz et molt large, et fu molt grant ami de l'empereor.</p>
                    <p xml:id="d004l283" n="3" rend="numbered">Cestui contre la chevalerie de li Normant non esmut innemistié, mes ot sage conseil,
                    quar il fist amicable paiz avec li Normant.</p>
                    <lb/>
                </div2>
                <div2 xml:id="d004c048" n="[48]">
                    <head>[48]</head>
                    <p xml:id="d004l284" n="1" rend="numbered">Cestui pape ala a la cort de l'empereor pour demander li passage de la terre (et)
                    de (li) Arpe, laquel terre apartient a la raison de l'Eglize de Saint Pierre de Rome.</p>
                    <p xml:id="d004l285" n="2" rend="numbered">Il fu honorablement [fol. 153va] receu de lo impereor, et lui promist lo impereor
                    de faire sa petition.</p>
                    <p xml:id="d004l286" n="3" rend="numbered">Mes li empereor fu malade et fu mort; et fu absolz de lo pape et de lo patriarcha
                    de pene et de coulpe.</p>
                    <p xml:id="d004l287" n="4" rend="numbered">Et fu enterrés ad Spirain, ou estoit souterré son pere, et fu portez de Pontefeltro
                    ou avoit mort.</p>
                    <p xml:id="d004l288" n="5" rend="numbered">Et quant li empereor fu sousterrés si come nouz avont dit devant, li pape Victor s'en
                    torna a Rome, et puiz poi de temps aprés, fu mort et s'en ala a Jesu Crist.</p>
                    <lb/>
                </div2>
                <div2 xml:id="d004c049" n="[49]">
                    <head>[49]</head>
                    <p xml:id="d004l289" n="1" rend="numbered">En celui temps fu mort lo abbé Richier de Mont de Cassin, et a cestui abbé Richier
                    succedi Pierre, religious moinne, mes non fu trop expert de chozes seculeres.</p>
                    <p xml:id="d004l290" n="2" rend="numbered">Et, pour ce que pape Victor lo reprennoit des chozes seculeres desquelles il non curoit,
                    il renuntia a la croce et a la dignité d'estre abbé, laquelle croce et dignité prist
                    lo cancellier, liquel estoit noble home et moinne de cellui meismes monastier.</p>
                    <p xml:id="d004l291" n="3" rend="numbered">Et quant il fu eslit d'estre abbé, il atendoit la benediction de lo pape, mes lo pape
                    Victor fu mort. Et aprés lui fu eslit cestui abbé pour estre pape, et fu clamez pape
                    Stephane.</p>
                    <lb/>
                </div2>
                <div2 xml:id="d004c050" n="[50]">
                    <head>[50]</head>
                    <p xml:id="d004l292" n="1" rend="numbered">Nouz trovons en ceste cronica que cestui abbé, avant qu'il fust pape, si esmovoit
                    toute la gent qu'il pooit avoir et faisoit [fol. 153vb] son pooir de destruire li
                    Normant; puiz qu'il fu pape, otoute la volenté soe pensa de les destruire.</p>
                    <p xml:id="d004l293" n="2" rend="numbered">Mes, pour ce que la mort lui estoit voisine, non pot complir sa volenté.</p>
                    <p xml:id="d004l294" n="3" rend="numbered">Et pour ce qu'il non avoit plenement argent pour ce faire, fu mis main a lo tresor
                    de Saint Benedit.</p>
                    <p xml:id="d004l295" n="4" rend="numbered">Et pour cest tresor voloit scomovere son frere, qui se clamoit Gotherico, et autre
                    grant home, a destruire li Normant.</p>
                    <p xml:id="d004l296" n="5" rend="numbered">Et ceste choze non estoit faite par consentement de li frere, se non tant seulement
                    que lo savoit lo propost et lo deen.</p>
                    <lb/>
                </div2>
                <div2 xml:id="d004c051" n="[51]">
                    <head>[51]</head>
                    <p xml:id="d004l297" n="1" rend="numbered">Et la nuit quant lo tresor fu en porté, un moinne de l'abbaie vit ceste revelation
                    en somme.</p>
                    <p xml:id="d004l298" n="2" rend="numbered">Et lui estoit avis qu'il veoit de souz l'autel ou gist saint Benoit avec sa suer,
                    laquelle se clamoit sainte Scolastice, issoit un moinne deschauz et la teste descoverte,
                    et ploroit fortement, et disoit qu'il estoit desrobé et toutes ses chozes lui estoient
                    levees; et s'en vouloit aler reclamer a la justice.</p>
                    <p xml:id="d004l299" n="3" rend="numbered">Et un moinne le secutoit et lui disoit qu'il non plorast, quar il lui prometoit de
                    raporter lui lo tresor qui lui avoit esté levé.</p>
                    <p xml:id="d004l300" n="4" rend="numbered">Et disoit que celui estoit concedut de la pitié de Dieu, que «nul home ne te lo puet
                    lever».</p>
                    <p xml:id="d004l301" n="5" rend="numbered">Et aprés ce, se resveilla lo frere et dist ceste avision a molt, et ensi ce qui avoit
                    esté fait absconsement vint publiquement.</p>
                    <p xml:id="d004l302" n="6" rend="numbered">Et dist cestui moinne [fol. 154a] escriptor et exponitor de ceste cronica que bien
                    estoit certain et secur que celui moinne qui confortoit l'autre moinne qui ploroit;
                    que ce fu saint Benoit, par laquel merite et ordination lo tresor qui en estoit porté
                    de lo monastier, si coment je vous ai devant dit, fu retorné puiz la mort de lo pape.</p>
                    <lb/>
                </div2>
                <div2 xml:id="d004c052" n="[52]">
                    <head>[52]</head>
                    <p xml:id="d004l303" n="1" rend="numbered">Cestui capitule si dit en[coire] que, quant cest pape, liquel avoit esté avant abbé
                    de lo monastier de misire saint Benedit de Mont de Cassin, vin(dren)t a la ultime
                    terme de sa mort, les freres qui estoient avec lui en compaingnie et lui demanderent
                    conseil qu'il lui plaisoit qui fust abbé de lo devant dit monastier de Saint Benoit
                    aprés sa mort.</p>
                    <p xml:id="d004l304" n="2" rend="numbered">Et respondi cil loquel estoit pape et abbé del dit monastier que cellui del covent
                    de li moinne a cui il avront plus grant devotion qu'il soit abbé : cellui sera le
                    meillor.</p>
                    <p xml:id="d004l305" n="3" rend="numbered">Et puiz si dist li dit meisme pape : «Comment ce soit choze que je aye eues dui dignités
                    molt grandes en la sainte Eglize de Dieu, tout soit ce choze que je non estoie digne,
                    je sui tenut de ces dui grande excellentes rendre raison «jusque a la ultime quadrante
                    - c'est a la plus petite monoie qui se trove - devant un destroit juge, liquel me
                    demandera l'usure.»</p>
                    <p xml:id="d004l306" n="4" rend="numbered">Et ce est a entendre que est une manie-[fol. 154b]-re de mesure de pain laquelle mesure
                    de pain est encoire a Rome et se clame justice».</p>
                    <p xml:id="d004l307" n="5" rend="numbered">Et pour ce se clame «justice» quar est un pain partut en quatre parties.</p>
                    <p xml:id="d004l308" n="6" rend="numbered">Et, en cellui temps, cellui pain valoit un denier, si que lo povre home en pooit dui
                    foiz ou quatre mengier, si que la ultime quadrante [est] la quarte part d'un denier
                    petit.</p>
                    <p xml:id="d004l309" n="7" rend="numbered">Et en aucune part se trove (que) une generation de meallez de liquelle se trove quatre
                    por un denier.</p>
                    <p xml:id="d004l310" n="8" rend="numbered">Et pour ce dist lo pape que de ces II grans et excellentes offices de la Eglize de
                    Dieu lui covenoit rendre rayson jusque a lo plus petit denier qui se trove par tout
                    lo monde, dont li bon pape non vouloit grever l'arme soe.</p>
                    <p xml:id="d004l311" n="9" rend="numbered">Et puiz si dist : «Quar quiconques est clamé a si hautes offices et excellentes de
                    la sainte Eglize de Dieu non doit amer nulle choze se non Dieu.</p>
                    <p xml:id="d004l312" n="10" rend="numbered">Et pour ce me pert et me plaist bien que cellui qui est plus amé soit fait abbé».</p>
                    <p xml:id="d004l313" n="11" rend="numbered">Et puiz si dist : «Coment ce soit chozes que frere Desidere soit plus amé, je vouz
                    conseille que de lui faciés vostre abbé et pastor, quar il est de noble gent et de
                    bones costumes».</p>
                    <p xml:id="d004l314" n="12" rend="numbered">Et quant li frere entendirent lo conseil et la volenté de cestui pape et abbé, cil
                    qui ploroient por sa mort orent grant joie et furent tuit reconfortez en Dieu; [fol.
                    154va] et furent liez et joians cil qui estoient tristez et dolent de la mort de lor
                    bon pere et pastor.</p>
                    <p xml:id="d004l315" n="13" rend="numbered">Tuit furent reconfortés en la vie de cellui qu'il devoient eslire pour estre lor pere
                    et lor abbé.</p>
                    <p xml:id="d004l316" n="14" rend="numbered">Et quant li papes ot ensi parlé coment je vouz ay dit et ordené avec ses freres, la
                    maladie lui enforza et trespassa de ceste mortel vie; et s'en ala a la misericorde
                    de lo Nostre Salveor Jeshu Crist.</p>
                    <lb/>
                    <p xml:id="d004l317" n="15" rend="numbered">Et quant li pape et abbé fu enterrez honorablement a saint Pierre de Rome si coment
                    il est usance de faire honor au saint pere, ses freres moinnes liquel estoient avec
                    lui s'en retornerent a lor abbeïe de monseignor saint Benedit de Mont de Cassyn et
                    raporterent tot le tresor loquel il en avoient porté de lo saint monastier.</p>
                    <p xml:id="d004l318" n="16" rend="numbered">Et quant li frere furent venus audit monastier, il annoncierent a lor autres freres
                    la mort de lor pape et abbé, et lor distrent coment li pape lor avoit donné en conseil
                    qu'il feissent abbé de frere Desidere, liquel estoit plus amé.</p>
                    <p xml:id="d004l319" n="17" rend="numbered">Mes estoit ensi que cestui frere Desidere estoit alez en Costentinnople a lo empereor,
                    embassator por lo pape.</p>
                    <p xml:id="d004l320" n="18" rend="numbered">Mes li frere de lo monastier tout maintenant a grant joie manderent a frere Desidere
                    que li pape estoit mort et que sans demorance s'en [fol. 154vb] venist.</p>
                    <p xml:id="d004l321" n="19" rend="numbered">Et quant frere Desidere entendi li mandement de ses freres, il se mist en mer et vint
                    jusques aprés de Rome, et puiz ot lo vent contraire qui le retorna jusques au Bar,
                    et iluec [fu receu] de sez freres qui l'atendoient et a grant joie lo rechurent, et
                    la fu faite la election secont lo commandement de lo pape.</p>
                    <p xml:id="d004l322" n="20" rend="numbered">Et en lo jor de la Pasca de la Resurrection, monta a Mont de Cassin, et li moinne,
                    o grant joie et loant Dieu, lo firent abbé.</p>
                    <lb/>
                    <p xml:id="d004l323" n="21" rend="numbered">Mes vouz qui ceste ystoire liziés, notés ceste parole : que jamaiz home fust pape
                    et abbé, quar mais non se recorde que home qui fust fait pape se reservast la dignité
                    laquelle avoit eue devant.</p>
                    <p xml:id="d004l324" n="22" rend="numbered">Nul non s'en trove qui fust archevesque et pape ensemble, ou cardinal et pape, fors
                    solement cestui qui fu pape et abbé, mes force qu'il vesqui tant petit de temps qu'il
                    non pot ordener a sa volenté autre abbé, ou fu traittement qu'il fu abbé tant que
                    lo fust abbé Desidere, de loquel l'estoire parle aprés.</p>
                    <lb/>
                    <p xml:id="d004l325" n="23" rend="numbered">Or dit ensi li escriptor et li translatator de ceste cronica qu'il veult dire l'ordre
                    de la conversation et la prospere subcession de cestui abbé kar, se non laissa de
                    dire la nativité et la vie de li autre home, coment se veult tacere de cestui qui
                    fu abbé et pere de lo monastier dont il meismes estoit moines ?</p>
                    <p xml:id="d004l326" n="24" rend="numbered">Et especialment qu'il fu [fol. 155a] tel et tant qu'il est digne choze d'escrivre
                    de lui, quar il fu molt gentil home, et fu son pere conte de Bonivent, et touz temps
                    fu norri de gentil gent et fu enseingniez de bones costumes.</p>
                    <lb/>
                    <p xml:id="d004l327" n="25" rend="numbered">Et quant son pere fu mort, il toute l'onor de estre conte prist et tout lo heritage.</p>
                    <p xml:id="d004l328" n="26" rend="numbered">Et la mere, pour ce que elle non avoit plus, consentoit a son filz ce qu'il vouloit.</p>
                    <p xml:id="d004l329" n="27" rend="numbered">Et cestui prenoit ce que la mere avoit, et donnoit a li povre continuelment, et de
                    son vestement covroit li povre.</p>
                    <p xml:id="d004l330" n="28" rend="numbered">Et quant sa mere vit tant substraction de sa richesce, por non destorber lo de faire
                    sa volenté et son plaisir, lui leissoit faire tout ce qu'il vouloit, quar molt l'amoit
                    de grant amour, quar bien avoit rayson de amer de bon cuer tant et tel saint, et bel
                    et bon et gentil jovencel; et especialment qu'il estoit son filz, et plus non avoit.</p>
                    <p xml:id="d004l331" n="29" rend="numbered">Et si non estoit nul home ne fame qui lo coneust qui non l'amast de bon cuer.</p>
                    <p xml:id="d004l332" n="30" rend="numbered">Et quant li parent de son pere virent, et sa mere, que cestui jovencel estoit si large
                    et plein de si grant charité, il s'asemblerent ensemble et pristrent conseil de donner
                    lui fame pour moillier.</p>
                    <p xml:id="d004l333" n="31" rend="numbered">Mes lo corage et la volenté de lo jovencel estoit molt loing de faire cest mariage.</p>
                    <p xml:id="d004l334" n="32" rend="numbered">Et comensa a concevoir et a penser en son cuer quel fructe devoit parturir.</p>
                    <p xml:id="d004l335" n="33" rend="numbered">Quand il vit que lo mariage se devoit apareillier, et que la [fol. 155b] mere et li
                    parent estoient assemblez pour faire lo mariage et pour lui donner fame, il s'en foÿ
                    a lo hermitage ou il desirroit de ester; et despoille li noble et riche vestement
                    qu'il avoit devant, et se vesti de sac comme hermite.</p>
                    <p xml:id="d004l336" n="34" rend="numbered">Et quant la mere et li parent furent asemblés pour faire lo mariage, il fu cerchié
                    par la cité et par la conté, mes il non se pot trover, quar il estoit en la montaingne
                    de lo hermitage.</p>
                    <p xml:id="d004l337" n="35" rend="numbered">Et quant li parent sorent qu'il estoit la, il i alerent et lo troverent vestu de sac
                    come un hermite, cellui qui souloit estre vestu et adorné de paille de or!</p>
                    <p xml:id="d004l338" n="36" rend="numbered">Et quant il le virent ensi vestu, il lui osterent et despollerent cellui vestement
                    et lo vestirent autrement, et l'amenerent a sa mere qui molt estoit dolente pour reconforter
                    sa dolor.</p>
                    <p xml:id="d004l339" n="37" rend="numbered">Et li parent penserent de faire lui muer son proposement a cestui jovencel.</p>
                    <p xml:id="d004l340" n="38" rend="numbered">Mes il pensa de estre fort en son proposement.</p>
                    <p xml:id="d004l341" n="39" rend="numbered">Li parent li cercherent famez les plus belles qu'il porent trover, lesquelles estoient
                    avec lui de nuit et de jor et a boire et a mengier pour savoir s'il preist amor ne
                    delectation de fame carnelle et lo peussent retorner de son opinion et de sa volenté.</p>
                    <p xml:id="d004l342" n="40" rend="numbered">Mes lo jovencel, o la vertu de Dieu, pense en son cuer de garder a Dieu sa chasteé.</p>
                    <p xml:id="d004l343" n="41" rend="numbered">Et orent conseill li parent de faire les noces, [fol. 155va] ordinant lo jor, et entrerent
                    li espouse et li espouz ensemble en chambre.</p>
                    <p xml:id="d004l344" n="42" rend="numbered">Mes ja non fu entre il doi parole de luxure ne alcune volenté de la part de li saint
                    jovene, quar Jesu Crist liquel combatoit pour son servicial […]</p>
                    <lb/>
                    <p xml:id="d004l345" n="43" rend="numbered">Et puiz que li parent virent et sentirent ce, lo garderent qu'il non retornast a son
                    proposement.</p>
                    <p xml:id="d004l346" n="44" rend="numbered">Mes, comme dist l'Escripture, «non est conseill contre Dieu», quar li Seignor Dieu
                    Jesu Crist compli la volenté de lo saint et bon jovene, quar il Dieu l'avoit pris
                    pour hostie sanz macule.</p>
                    <p xml:id="d004l347" n="45" rend="numbered">Et pour ce, li devant [dit] bon jovene prist lo habit de conversation - c'est que
                    lo habit de conversation est avant qu'il feist profession - en Sainte Sophie de Bonivent,
                    mes en l'eglize de Saint Benedit de Mont Cassin prist la grace de consecration.</p>
                    <p xml:id="d004l348" n="46" rend="numbered">Et, pour la grant obedience et pure humilité que avoit, la grace et la bénignité de
                    lo pape et lui concedi a ce qu'il avist amistié et toute poesté avist de grant home
                    a recevoir lo tribut de toute la province.</p>
                    <p xml:id="d004l349" n="47" rend="numbered">Et, alant a Rome pour soi faire consecrer abbé, fu fait de lo pape abbé et prestre
                    cardinal : et ensi cestui fu fait cardinal et abbé ensemble.</p>
                    <lb/>
                    <p xml:id="d004l350" n="48" rend="numbered">Et puiz torna toute sa cure en accroistre la religion de lo monastier, et noblement
                    enrichi et aorna lo eglize, et ot en despit l'or et l'argent; et tuit li sage home
                    et bon clerc qu'il pooil trover assembloit en son eglize, [fol. 155vb] a ce que son
                    eglize fust adornee.</p>
                    <p xml:id="d004l351" n="49" rend="numbered">Mes tant plus despendoit a faire honor a Dieu, tant plus les chozes del monastier
                    multiplicoient; et autresi toutes les coses qui estoient por chaier les fist rehedifier
                    et faire toutes noves.</p>
                    <p xml:id="d004l352" n="50" rend="numbered">Et, pour ce qu'il non trova in Ytalie homes de cest art, manda en Costentinnoble et
                    en Alixandre pour homes grex et sarrazins, liquel [vindrent] pour aorner lo pavement
                    de lo eglize de marmoire entaillié et diverses paintures, laquelle nous clamons «de
                    Mosy», ovre de pierre de diverses colors.</p>
                    <p xml:id="d004l353" n="51" rend="numbered">Et la honor de l'eglize cressoit de jor en jor avec la religion, et jamaiz la possession
                    de lo monastier non se gastoit, et molt est monteploié pour la offerte de li Normant.</p>
                    <p xml:id="d004l354" n="52" rend="numbered">Mes se je vouloie escrivre toutes les bones coses fist cest saint et bon abbé, trop
                    longue cose seroit.</p>
                    <p xml:id="d004l355" n="53" rend="numbered">Mes qui voudra savoir tout lo bien qu'il fist a lo monastier, voise un jor sollempnel,
                    et il porra veoir lo bien qu'il fist a lo hedifice et en lo tresor de l'eglize, quar
                    toutes les chozes que tu verras en la eglize, ou sont acquestees par lui, ou sont
                    renovelees.</p>
                    <p xml:id="d004l356" n="54" rend="numbered">Et par exemple de cestui abbé, molt s'esforcerent de appareillier lor choses en la
                    maniere qu'il faisoit, et gardoient a sa maistrise aucuns a faire bel hedifice, et
                    se delictoient de lor habitation adorner.</p>
                    <p xml:id="d004l357" n="55" rend="numbered">Et molt abbés se combatoient de desfendre les coses de l'Eglize avec chevaliers et
                    armes, mes cestui abbé, estant avec la congregation de li moinne, vainchoit tuit si
                    anemi et desfen-[fol. 156a]-doit la possession de l'Eglize; et de bone volenté lui
                    sont donnez li trevage.</p>
                    <lb/>
                    <p xml:id="d004l358" n="56" rend="numbered">Et a ce qu'il non fust sanz langue en carité ou en parler par letre, cestui, liquel
                    estoit premerement abbé, estoit li plus sages de touz li monastier et evesque et cardinal
                    de cort de Rome.</p>
                    <p xml:id="d004l359" n="57" rend="numbered">Et quant il estoit autresi come de XL ans, il aprist plenement grammaire et retorica,
                    en tel maniere qu'il passa touz ceus qui ceste science avoient de lor juventute estudiee.</p>
                    <p xml:id="d004l360" n="58" rend="numbered">Et qui lo veut savoir coment fu amagistré, garde a lo cant qu'il componi de saint
                    Mavor confessor et de lo livre de lo Dyalogue en loquel est la delictance de la regule
                    de l'art de grammeire, et con voce de concordance de un son iluec verra sa science.</p>
                    <lb/>
                    <p xml:id="d004l361" n="59" rend="numbered">Et dist cestui moinne liquel compila ceste ystoire : «Je desirre de morir a lo temps
                    de cestui saint abbé et voil qu'il vive aprés ma mort, et que cestui, a l'ultime jor
                    de ma vie, me face l'absolution de mes pechiez».</p>
                    <p xml:id="d004l362" n="60" rend="numbered">Et par ceste parole se mostre que cestui moinne translateor de (de) ceste ystoire
                    fu a lo temps de cestui abbé Desidere, loquel fu tant saint home et de bone vie, et
                    plein de grant sapience.</p>
                    <lb/>
                </div2>
                <div2 xml:id="d004c053" n="[53]">
                    <head>[53]</head>
                    <p xml:id="d004l363" n="1" rend="numbered">Or non parlons plus de la fama et de la subcession de li pontifice de Rome, quar l'onor
                    defailli a Rome puiz que faillirent li Thodesque, quar, se je voill dire la costume
                    et lo election lor, [fol. 156b] ou me covient mentir, et se je di la verité avrai
                    je l'yre de li Romain.</p>
                    <lb/>
                </div2>
            </div1>
            <div1 xml:id="d005" type="section" n="4">
                <head>LIVRE IV</head>
                <div2 xml:id="d005c000" n="indice">
                    <p xml:id="d005l1" n="1" rend="unnumbered"><lb/>LIVRE IV <lb/>Ci finist lo tiers livre et ci comencent li capitule de lo livre.<lb/>
                    <lb/>1 : La comemoration de ceste choze qui sont dites de Robert et de Richart, et que
                    est de dire.<lb/>2 : Coment Robert fu fait conte et rechut li ostage de li frere de
                    Gisolfe.<lb/>3 : Coment Robert acquesta Calabre et se clama di Rege, et puiz vainchi
                    Troie.<lb/>4 : Coment Robert ala a Salerne et rendi li ostage.<lb/>5 : Coment Pierre
                    entra furtivement a Melfe et, puiz lo sacrement, perdi la cité.<lb/>6 : Coment, puiz
                    la longue brigue, Pierre et Robert, firent paiz.<lb/>7 : Coment Robert fist tuit li
                    Normant chevaliers se non Richart.<lb/>8 : Coment Richart asseja Capue.<lb/>9 Coment
                    Richart asseja Salerne.<lb/>[10] : Coment Gisolfe fist paiz avec cil de Amalfe.<lb/>[11]
                    : Coment, mort Pandulfe, Richart tant asseja Capue qu'il fu prince.<lb/>[12] : Coment
                    lo prince asseja Aquin.<lb/>[13] : Coment salli a Mont Cassyn.<lb/>[14] : Coment Richart
                    tant asseja Aquin jusque a tant que lo duc A[d]ynolfe lui rendi li deniers qu'il lui
                    devoit donner.<lb/>[15] : Coment firent paiz Richart et Gisolfe et puiz la paiz fu rote.<lb/>[16]
                    : Coment s'aproxima le jor de la prosperité de Gisolfe. [fol. 156va] [17] : Coment fu
                    Robert puiz qu'il ot vainchut Calabre et Puille.<lb/>[18] : Coment fu departut de Alverarde
                    pour ce qu'il lui estoit parent et prist pour moillier la soror de Gisolfe. <lb/>[19]
                    : Coment jura lo prince et lo duc ensemble.<lb/>[20] : Coment lo duc vint pour prendre
                    la moillier.<lb/>[21] : Coment Guide, corrocié de la noce, dona sa fille a Guillerme
                    pour fame.<lb/>[22] : Coment lo duc enrichi sa moillier et [a] Alberalde donna son champ.<lb/>[23]
                    : Coment Gisolfe fist amistié avec Richart, li prince de Capue.<lb/>[24] : Coment Richart
                    assallie la terre del fil de Burelle.<lb/>[25] : Come Richart ala a la retornee et a
                    cui vouloit donner sa fille pour moillier.<lb/>[26] : Quelle bataille fu entre Richart
                    et sil de Capue jusque a tant qu'il prist la porte et la forteresce de Capue.<lb/>[27]
                    : Coment cil de Capue demanderent pardonnanze a lo archevesque.<lb/>[28] : Coment vit
                    ardre Tyen, et puiz lo conquesta.<lb/>[29] : Comment ama a conquester et desfendre lo
                    monastier de Mont de Cassyn.<lb/>[30]    : Coment lo duc, tornant en Puille, merita
                    ses amis et emis.<lb/>[31] : Comment se desfent li escriptor, que non soit dit mençongier
                    ou dit traïtor.<lb/>[32] : De la memoire de la iniquité de Gysolfe et de tout son fait.<lb/>[33]
                    : De ce que entrevint de la invidie laquelle estoit montee.<lb/>[34]    : Que fist en
                    feingnant ce que [fol. 156vb] non estoit.<lb/>35      : Que fist pour son arrogance,<lb/>[36]
                       : et par la operation de sa superbe.<lb/>[37] : Que fist par sa covoitise.<lb/>[38]
                    : Coment seignorioit en lui (a lui) avarice et goule.<lb/>[39] : Quel homicide fist
                    faire.<lb/>[40]    : Tant de malvaistié il ot, et rendoit mal pour bien.<lb/>[41] :
                    Coment persecuta Dieu en ses membres, et tant fist mal a lo abbé Guayferie.<lb/>[42]
                    : De la vie et de la mort de cestui abbé Gayferie.<lb/>[43] : La priere et la visitation
                    de Alberique.<lb/>[44] : Lo dire qui se fait de Gayferie.<lb/>[45] : Lo assaillement
                    qui fu fait contre [Gayferie par] Gisolfe.<lb/>[46] : Coment Gisolfe metoit discorde
                    entre li amis.<lb/>[47] : Coment Gisolfe se feingnoit faussement caste.<lb/> <lb/>Ci
                    se fenissent li capitule de tiers livre et se comence lo quart.<lb/> <lb/>LIVRE IV</p>
                    <lb/>
                </div2>
                <div2 xml:id="d005c001" n="1">
                    <head>1</head>
                    <p xml:id="d005l2" n="1" rend="numbered">Et pour ce qe fu promis a lo comencement de cest livre de declarier lo glorious triumphe
                    et les cités qui furent veichues de li Normant, temps est de dire des fortes batailles
                    de cestui gloriouz et victorious principe.</p>
                    <p xml:id="d005l3" n="2" rend="numbered">Et aprés la proie, laquelle avoit faite Richart, et puiz la prison, doit se dire coment
                    vint a estre conte, et coment puiz vint a estre prince.</p>
                    <p xml:id="d005l4" n="3" rend="numbered">Mes, pour escrire li autre chozes coment furent faites, furent arrestees et parlon-[fol.</p>
                    <p xml:id="d005l5" n="">157a]-giez, dont maintenant est temps et hore de dire les victoires et les faiz del
                    devant dit Robert; car jusques a maintenant avons dit la fame et la povreté et solitudine
                    de Robert, liquel est dit Viscart.</p>
                    <p xml:id="d005l6" n="4" rend="numbered">Et maintenant devons dire comment, par la misericorde de Dieu, o molt multiplication
                    de molt forte gent fu exalté, et comment il sousmit et doma li superbe.</p>
                    <p xml:id="d005l7" n="5" rend="numbered">Mes, comment dient alcun, non puet saillir un en grant estat se autre non descent :
                    comment nous dirons la exaltation de ces II princes, ensi se manifestera la descension
                    de li autre principe et seignor.</p>
                    <lb/>
                </div2>
                <div2 xml:id="d005c002" n="2">
                    <head>2</head>
                    <p xml:id="d005l8" n="1" rend="numbered">Or dit ensi ceste ystoire que (que), quant lo conte Umfroi fu mort Robert, son frere,
                    rechut l'onor de la conté et la cure de estre conte, a loquel vint maintenant Gisolfe,
                    prince de Salerne, et lui donna pour ostage son frere charnel et lo neveu, ce est lo
                    filz de Guide, loquel fu frere a la mere.</p>
                    <p xml:id="d005l9" n="2" rend="numbered">Cellui vouloit paier lo tribut chascun an, comme avoit fait lo pere, et veez ci coment
                    se hauza la gloire de Robert.</p>
                    <p xml:id="d005l10" n="3" rend="numbered">Et rechut li fill de li seignor soe pour lo plege de lo salaire qu'il devoit recevoir.</p>
                    <lb/>
                </div2>
                <div2 xml:id="d005c003" n="3">
                    <head>3</head>
                    <p xml:id="d005l11" n="1" rend="numbered">Et, aprés ce que Robert fu conte comment je vouz ai dit, aprés a mort de lo conte Umfroy
                    son frere, encontinent s'en ala en Calabre et cercha li camp et li mont de la terre
                    qu'il avoit acquestee.</p>
                    <p xml:id="d005l12" n="2" rend="numbered">Et, en poi de temps, prist et vainchi toutes les forteresces de [fol. 157b] celle contree,
                    fors celle de laquelle non lui fu donnee de cil de la cité par volenté, la vainchi
                    par force.</p>
                    <p xml:id="d005l13" n="3" rend="numbered">Et pour ce, Robert sailli en plus grant estat, qu'il non se clame plus conte mes se
                    clamoit duc; mes a lo souprenom de «Viscart» non failli jamez.</p>
                    <p xml:id="d005l14" n="4" rend="numbered">Et quant lodit Robert Viscart ot ensi conquesté et toutes les forteresces de Calabre
                    et fu fait duc de se parti de la, o toute sa gent de armes, et s'en vint en Puille.</p>
                    <p xml:id="d005l15" n="5" rend="numbered">Et tout lo plein de Puille cercha, et asseja Troie, et la vainchut par force de armes.</p>
                    <p xml:id="d005l16" n="6" rend="numbered">Et pour ceste choze se moustra que fu plus fort que lo impereour non estoit et plus
                    puissant, quar lo impereor Henri non pot onques ceste cité de Troie veinchre, pour
                    pooir qu'il eust, et cestui duc Robert la subjuga a sa seignorie.</p>
                    <lb/>
                </div2>
                <div2 xml:id="d005c004" n="4">
                    <head>4</head>
                    <p xml:id="d005l17" n="1" rend="numbered">Puiz ces chozes, fu proiés et ala a lo prince de Salerne, liquel se portoit pacifiquement
                    avec Guillame, frere del duc Robert, laquel paiz refuta Robert, quar ja avoit tout
                    lo principat; et toutes voiez, quant il ot ensi veinchut, il par pitié rendi l'ostage,
                    mes non recevoit alcune part de son benefice.</p>
                    <lb/>
                </div2>
                <div2 xml:id="d005c005" n="5">
                    <head>5</head>
                    <p xml:id="d005l18" n="1" rend="numbered">Pierre, fil de Ami, avoit grant envie sur lo dux Robert et cerchoit de offendre lo
                    en touz les lieuz ou il onques pooit.</p>
                    <p xml:id="d005l19" n="2" rend="numbered">Cestui entra en Melfe, laquelle cité est la plus superlative de toute la conté et premier
                    siege.</p>
                    <p xml:id="d005l20" n="3" rend="numbered">Et quant Robert sot que [fol. 157va] Pierre estoit entré en Melfe, il l'aseja tout
                    entor et destruist tout li labour; et cil de la cité prierent Pierre qu'il desfende
                    lo grain qui est en lo camp, loquel est aprés de metre.</p>
                    <p xml:id="d005l21" n="4" rend="numbered">Et adont pria Pierre que lui soit gardee la trieve, laquel estoit faite et devoit durer
                    XIV jors.</p>
                    <p xml:id="d005l22" n="5" rend="numbered">Et Robert non lo vouloit faire, quar entre l'espasce de la trieve Pierre porroit entrer
                    en la cité et avroit a ronpre la trieve.</p>
                    <p xml:id="d005l23" n="6" rend="numbered">Et jura Pierre qu'il non romppe la trieve [...].</p>
                    <p xml:id="d005l24" n="7" rend="numbered">Et lo neveu de Pierre prist l'arme pour moustrer que son oncle non avoit route la trieve.</p>
                    <p xml:id="d005l25" n="8" rend="numbered">Et, a lo tiers jor, en la presence de lo archevesque de Bonivent, fu cerchié la main
                    de lo garzon, coment il avoit porté lo fer, et fu trovee pure et non lese.</p>
                    <p xml:id="d005l26" n="9" rend="numbered">Et fu cercié li garzon, et soutillement fu cerchié son cors; et celle cose que non
                    mostroit la main corpable se manifesta en autre partie de lo cors, quar soul en lo
                    bras avoit une vessica plene de aigue, dont la collation de lo fer ardant estoit.</p>
                    <p xml:id="d005l27" n="10" rend="numbered">Et se leverent cil de la cité contre Pierre, et cercherent de lo occirre.</p>
                    <p xml:id="d005l28" n="11" rend="numbered">Et Pierre et sa gent s'en fouy, et s'en ala a La Cysterne.</p>
                    <p xml:id="d005l29" n="12" rend="numbered">Et Robert, adorné de victoire, recupera Melfe, et puiz, sans demorance, va sur Pierre
                    a La Cysterne.</p>
                    <p xml:id="d005l30" n="13" rend="numbered">Molt seroit a dire premerement comment non jura Pierre mes jura lo neveu; et puiz seroit
                    de dire coment lo fer non lui arst la main, mes mostra en altre lieu son effet.</p>
                    <p xml:id="d005l31" n="14" rend="numbered">A lo premier se porroit respondre que, [fol. 157vb] en lo garzon qui estoit pure et
                    virgine, force que avoit vertu de cellui miracle; et a lo secont fort est de respondre,
                    toutes voiez se porra dire […]</p>
                    <lb/>
                </div2>
                <div2 xml:id="d005c006" n="6">
                    <head>6</head>
                    <p xml:id="d005l32" n="1" rend="numbered">Et quant Pierre vit que Robert venoit sur lui otout son pooir par grant yre, il se
                    parti de la cité qui se clamoit Cysterne et s'en ala a la cité qui se clamoit Antri.</p>
                    <p xml:id="d005l33" n="2" rend="numbered">Et Robert ala aprés, et furent a la bataille : de l'une part et de l'autre en furent
                    molt mort.</p>
                    <p xml:id="d005l34" n="3" rend="numbered">Et que vouz diroie je plus ? Tant persecuta Robert Pierre jusquez a tant que Pierre
                    requist lo amistié de Robert, et Robert, par priere d'autres seignors, li concedi son
                    amistié.</p>
                    <lb/>
                </div2>
                <div2 xml:id="d005c007" n="7">
                    <head>7</head>
                    <p xml:id="d005l35" n="1" rend="numbered">Et puiz Robert va cerchant tuit li Normant de entor, et nul n'en laissa qu'il non meist
                    en sa poesté, fors solement le conte Richart remaist, loquel esperoit de avoir lo principé
                    de Capue.</p>
                    <lb/>
                </div2>
                <div2 xml:id="d005c008" n="8">
                    <head>8</head>
                    <p xml:id="d005l36" n="1" rend="numbered">Cestui Ricchart, quant Pandulfe jovene estoit prince, assembla la multitude de son
                    ost et vint ad Capue.</p>
                    <p xml:id="d005l37" n="2" rend="numbered">Et fist en li confin de Capue (fist) troiz chastels; et continuelment donoit bataille
                    a Capue, et non lessa aler grasse ne habundance de cose de vivre, mes occioit cil de
                    Capue; et autresi de li Normant, mes a li Normant plus n'en vienent qui ne morent.</p>
                    <p xml:id="d005l38" n="3" rend="numbered">Et cil de Capue, quant il virent qu'il non pooient plus contrester contre Ricchart
                    et li Normant, si lui donerent VII mille bisant, a ce qu'il non les persecutast plus.</p>
                    <lb/>
                </div2>
                <div2 xml:id="d005c009" n="9">
                    <head>9</head>
                    <p xml:id="d005l39" n="1" rend="numbered">[fol. 158a] Et, en cellui temps meismes, recercha lo prince de Salerne et lui demanda
                    son don, ou plus grant vindicte lui prometoit; mes maintenant plus damage reçut que
                    non fist.</p>
                    <p xml:id="d005l40" n="2" rend="numbered">Lo prince de Salerne est renclos et atorniez de quatre plages : car avoit paor de cestui
                    conte Richart, et d'autre part est renserré et renclos espessement de Guillerme, et
                    la gent vicine de soi lo restraingnoit, et la depredation de cil de Amalfe par mer,
                    quar (a) lo patricie de Amalfe avoit fait covenance avec lo conte Ricchart.</p>
                    <p xml:id="d005l41" n="3" rend="numbered">Et ensi failloit a lo prince esperance de salver la cité.</p>
                    <lb/>
                </div2>
                <div2 xml:id="d005c010" n="10">
                    <head>10</head>
                    <p xml:id="d005l42" n="1" rend="numbered">Et quant li prince de Salerne vit qu'il non pooit autre choze faire, il requist paiz
                    et concorde avec li Amalfiten, a ce qu'il non feissent amistié avuec le conte Ricchart;
                    et firent concordance ensemble o sacrement.</p>
                    <p xml:id="d005l43" n="2" rend="numbered">Et jura li prince et troiz cens de li soe gent, et jura li patrice et autretant de
                    Amalfe.</p>
                    <p xml:id="d005l44" n="3" rend="numbered">Et toute la male volenté de devant s'entrepardonerent, et promistrent de non nuire
                    l'un a l'autre, ne en present ne el tens a venir.</p>
                    <p xml:id="d005l45" n="4" rend="numbered">Et ensi se consola lo prince et lui apetisa la paour, quar il pot navigar par mer.</p>
                    <lb/>
                </div2>
                <div2 xml:id="d005c011" n="11">
                    <head>11</head>
                    <p xml:id="d005l46" n="1" rend="numbered">En celui temps morut lo prince Pandulfe de Capue, a loquel subcedi son filz Landulfe.</p>
                    <p xml:id="d005l47" n="2" rend="numbered">Lo conte Richart fist brigue avec cestui Landulfe, non par covoitise [fol. 158b] de
                    or ne de argent, mes par desirrier de honor.</p>
                    <p xml:id="d005l48" n="3" rend="numbered">Et molt de casteauz fist sur Capue, dont cil de Capua non porent ne metre ne vendengier;
                    et tout ce qui estoit fors de la porte estoit en la main de Richart.</p>
                    <p xml:id="d005l49" n="4" rend="numbered">Et quant cil de Capue virent ce qu'il non pooient recoillir lor grain ne lor vin, il
                    offrirent molt de argent a Ricchart.</p>
                    <p xml:id="d005l50" n="5" rend="numbered">Mes, coment li Romain soloient dire, il respondi et dist qu'il voloit la seignorie
                    de cil qui avoient l'argent.</p>
                    <p xml:id="d005l51" n="6" rend="numbered">Et contresterent cil de la cité pour non estre subjugat.</p>
                    <p xml:id="d005l52" n="7" rend="numbered">Li Normant combatoient, et cil de Capue combatoient; et bien se desfendoient cil de
                    Capue contre li Normant, se les chozes de vivre ne lor faillissent.</p>
                    <p xml:id="d005l53" n="8" rend="numbered">Mes Landulfe et cil de Capue ne porent plus contrester : Landulfe rendi Capue par covenance,
                    et ensi Richart sailli a l'onor de estre prince; et ensi coment il estoit clamé conte,
                    fu aprés clamé prince.</p>
                    <p xml:id="d005l54" n="9" rend="numbered">Et cil de Capue gardoient la porte, dont toute la forteresce de Capue [...], et lo
                    prince coment sage lor sosteni un tens.</p>
                    <lb/>
                </div2>
                <div2 xml:id="d005c012" n="12">
                    <head>12</head>
                    <p xml:id="d005l55" n="1" rend="numbered">Et aprés ce que Richart ot ce fait que je vouz ai devant dit, il vouloit mostrer sa
                    puissance et sa vertu.</p>
                    <p xml:id="d005l56" n="2" rend="numbered">Et, petit de temps avant, avoit donee sa fille pour moillier a lo fill de lo duc Baletane;
                    mes avant que se complisse lo mariage, morut lo fillz del duc.</p>
                    <p xml:id="d005l57" n="3" rend="numbered">Et, secont la loi de li Longobart, quant il vienent a mariage, la fame demande [fol.
                    158va] la quarte part del bien del marit.</p>
                    <p xml:id="d005l58" n="4" rend="numbered">Dont Richart demanda a lo duc, pere del marit, la quarte part por sa fille, et lo duc
                    non lui vouloit doner.</p>
                    <p xml:id="d005l59" n="5" rend="numbered">Et ensi lo prince voloit par force ce que li duc non lui vouloit donner par paiz.</p>
                    <p xml:id="d005l60" n="6" rend="numbered">Il manda son exercit, et ficha si paveillons, et asseja Aquin.</p>
                    <lb/>
                </div2>
                <div2 xml:id="d005c013" n="13">
                    <head>13</head>
                    <p xml:id="d005l61" n="1" rend="numbered">Aprés ce, lo principe o petit de gent monta a Mont d Cassyn pour rendre graces a misire
                    saint Benoit.</p>
                    <p xml:id="d005l62" n="2" rend="numbered">Il fu rechut o procession come roy; et fu aornee l'eglize coment lo jor de Pasque,
                    et furent alumeez les lampes, et la cort resone del cant et de la laude del prince.</p>
                    <p xml:id="d005l63" n="3" rend="numbered">Et fu mené en capitule, et est mis en lo lieu de li abbé; avieigne qu'il non vouloit,
                    et toutes foiz lui furent lavez les piez par la main de lo abbé.</p>
                    <p xml:id="d005l64" n="4" rend="numbered">Et il fu commise la cure de lo monastier et la desfension.</p>
                    <p xml:id="d005l65" n="5" rend="numbered">Et fu proiez de li abbé et de tout lo covent qu'il non lo laisse offendre de nul home,
                    ne a nul anemi a l'eglize il concede paiz.</p>
                    <p xml:id="d005l66" n="6" rend="numbered">Et a li anemis de l'eglize promet de combatre, et dist que jamaiz non avra paiz avec
                    cil liquel cercheront a substraire les biens de l'eglize.</p>
                    <p xml:id="d005l67" n="7" rend="numbered">Et autresi li abbé et li covent li proierent qu'il pardonnast a lo duc Adenulfe de
                    ce qu'il devoit donner, pour ce qu'il estoit povre; et lui promistrent de adimplir
                    la promission, quar de ce qu'il devoit donner lo duc a la fille de lo prince, lui laissa
                    li prince [fol. 158vb] Richart, pour l'amor dell'abbé et del covent, mil solz.</p>
                    <p xml:id="d005l68" n="8" rend="numbered">Mes il cerchoit li autre, mes lo duc Adinolfe pour sa perversité non lui vouloit donner.</p>
                    <lb/>
                </div2>
                <div2 xml:id="d005c014" n="14">
                    <head>14</head>
                    <p xml:id="d005l69" n="1" rend="numbered">Et li prince Richart, quant il vit que cellui non vouloit paier pour ceste occasion,
                    il atornoia Aquin et faisoit li plus mal qu'il pooit : et tailloit li arbre, et tailloit
                    lo grain qui estoit encoire en herbe; et occioient tuit li home qu'il pooient trover.</p>
                    <p xml:id="d005l70" n="2" rend="numbered">Et, o plor et male aventure, li duc soustenoit ceste dolor et cest damage que lui faisoit
                    li prince de Capue Richart.</p>
                    <p xml:id="d005l71" n="3" rend="numbered">Mes, puiz que li duc vit qu'il non pooit autre faire, paia ce que li prince Richart
                    lui demandoit; mes mille soulz l'en furent pardonez pour l'amor de l'abbé et del covent
                    de Mont de Cassym, et quatre mille solz paia.</p>
                    <lb/>
                </div2>
                <div2 xml:id="d005c015" n="15">
                    <head>15</head>
                    <p xml:id="d005l72" n="1" rend="numbered">En cellui temps meismes, li messages de Salerne venoient sovent a Capue a lo prince
                    Richart, et demandoient paiz, et prometoient molt de argent.</p>
                    <p xml:id="d005l73" n="2" rend="numbered">Et li prince Richart respondoit que en nulle maniere feroit paiz sanz lo prou de li
                    sien fidel ami, c'est Mansion et Lyon.</p>
                    <p xml:id="d005l74" n="3" rend="numbered">Et Gisolfe, prince de Salerne, ceste choze prometoit, et toutes voiez autre cose avoit
                    en cuer.</p>
                    <p xml:id="d005l75" n="4" rend="numbered">Et tant qu'il s'asemblerent et jurerent.</p>
                    <p xml:id="d005l76" n="5" rend="numbered">Mes l'amistié de Gisolfe maiz non duroit, quar trop estoit plein de malice.</p>
                    <p xml:id="d005l77" n="6" rend="numbered">Et par sacrement lui prometoit deniers, mes non aempli lo sa-[fol. 159a]-crement de
                    paier la monoie.</p>
                    <p xml:id="d005l78" n="7" rend="numbered">Et li prince Richart lui dona une partie de ses chevalier o liquel atornia tout lo
                    principat, et tot la recovra otout ces chevaliers, villes et chasteaux, et aüna deniers;
                    mez la monoie qu'il avoit promiz non vouloit paier.</p>
                    <p xml:id="d005l79" n="8" rend="numbered">Et la hardiesce de Guillerme lo atendoit, quar Guillerme non estoit meintenant appareillié
                    de aler contre li chevalier de li prince de Capue, si que li Salerne non estoit remis
                    en sa seignorie de lo principé pour lui, mes pour li chevalier qu'il avoit del prince
                    de Capue.</p>
                    <p xml:id="d005l80" n="9" rend="numbered">Mes or avint que, quant lo prince de Capue cercha la promission de l'argent qu'il avoit
                    faite par sacrement, cil prince de Salerne lo noia parfaitement, et dont commanda Richart,
                    prince de Capue, a ses chevaliers qu'il s'en tornassent sur lo prince de Salerne et
                    que li covenances et sacrement qu'il avoient fait fussent rout.</p>
                    <lb/>
                </div2>
                <div2 xml:id="d005c016" n="16">
                    <head>16</head>
                    <p xml:id="d005l81" n="1" rend="numbered">Or dit ensi l'ystoire que ja estoit aproxié lo jor de la salut de Gisolfe, dont de
                    la angustie et misere soe fu liberé, et fu reformé en la hautesce de son pere, come
                    avec ces chevaliers avoit commencié.</p>
                    <p xml:id="d005l82" n="2" rend="numbered">Mes en tant cressi la folie de son orgueill; quar, ou il devoit avoir accressement
                    et excellence de honor, de la manca molt, laquel cose se dira puiz.</p>
                    <lb/>
                </div2>
                <div2 xml:id="d005c017" n="17">
                    <head>17</head>
                    <p xml:id="d005l83" n="1" rend="numbered">Coment fu dit desur, cestui moinne qui compila ceste ystoire procede a dire de l'ystoire
                    soe, dont lesse meintenant a parler de Richart [fol. 159b] et torne a parler de Robert,
                    liquel est Viscart, et dist que, puiz que lo duc Robert ot vainchut Puille et Calabre,
                    continuelment son honor accressoit, et la main de Dieu en toutes chozes estoit en son
                    aide.</p>
                    <lb/>
                    <p xml:id="d005l84" n="2" rend="numbered">Et cestui duc Robert ploroit por les pechiez qu'il avoit fait el tens passé, et se
                    guardoit des pechiez presens et de ceaux qui devoient venir.</p>
                    <p xml:id="d005l85" n="3" rend="numbered">Et pour ce, il commensa a amer l'Eglize de Dieu et avoit en reverence li prestre; et,
                    maintenant que estoit riche, amendoit et satisfaisoit pour celle cose qu'il avoit faites
                    quant il estoit povre.</p>
                    <p xml:id="d005l86" n="4" rend="numbered">Et Pierre, de loquel avons dit devant, quar la richece de Pierre avoit sovenut a sa
                    povreté, il lo fist plus riche qu'il n'avoit onques esté, et dui filles de cestui Pierre
                    donna a dui riche marit.</p>
                    <lb/>
                </div2>
                <div2 xml:id="d005c018" n="[18]">
                    <head>[18]</head>
                    <p xml:id="d005l87" n="1" rend="numbered">Et, que li home qui est en pechié mortel, tout li bien del monde qu'il fait est mort,
                    ce est que, pour tout lo bien del monde qu'il feist, non lo fait aller en vite eterne,
                    mes toutes foiz fait prou en cest monde de celle bone operation a troiz coses : car,
                    pour cellui bien que l'omme fait quant il est en pechié mortel, Dieu donne grace qu'il
                    isse de cellui pechié, comme fist a cestui duc Robert Viscart, ou Dieu lo prospera
                    en les chozes temporeles, ou l'amenora de la pene d'Enfer.</p>
                    <p xml:id="d005l88" n="2" rend="numbered">Et adont Robert, pensant a ceste chose, quar trova que Alverada laquelle tenoit pour
                    moillier, non lui pooit estre moillier pour ce que estoient parent, [fol. 159va] il
                    [la] laissa et demanda a Gisolfe, prince de Salerne, sa soror, laquelle il desideroit
                    pour l'amor de son honorable [pere] qu'elle avoit eu, Guymere.</p>
                    <p xml:id="d005l89" n="3" rend="numbered">Et Gisolfe lui donna sa soror et tel dote comme il pooit doner.</p>
                    <p xml:id="d005l90" n="4" rend="numbered">Et cestui prince Robert avoit troiz vertuz en soi, et la moillier en avoit troiz autres
                    : et car estoit Robert entre li riche plus riche, et entre li humile plus humile, et
                    entre li chevalier plus fort; et la dame, sa moillier, estoit noble de parent, belle
                    de cors et sage de teste.</p>
                    <p xml:id="d005l91" n="5" rend="numbered">Adunque bien covenoit de ces II estre fait un cors, liquel, per a per, de vertu se
                    concordoient.</p>
                    <lb/>
                </div2>
                <div2 xml:id="d005c019" n="[19]">
                    <head>[19]</head>
                    <p xml:id="d005l92" n="1" rend="numbered">Et jura le duc Robert li rayson de Gisolfe, prince de Salerne, de lo haucier et metre
                    en seignorie, et de salver l'amistié avec son frere Guillerme ensemble avec lui.</p>
                    <p xml:id="d005l93" n="2" rend="numbered">Et jura Gisolfe de avoir amistié avec lui, et sanz lui non faire concorde avec Guillerme,
                    et chascun an lui prometoit de paier une quantité de monoie.</p>
                    <p xml:id="d005l94" n="3" rend="numbered">Guillerme estoit frere de Robert.</p>
                    <lb/>
                </div2>
                <div2 xml:id="d005c020" n="[20]">
                    <head>[20]</head>
                    <p xml:id="d005l95" n="1" rend="numbered">Le duc Robert, en lo jor qui estoit ordené, vint por recevoir la moillier o appareillement
                    de impereor.</p>
                    <p xml:id="d005l96" n="2" rend="numbered">Pierre, fil de Amico, tout fust ce qu'il fussent contraire, toutes voiez caritativement
                    l'acompaingna a cestui mariage faire.</p>
                    <p xml:id="d005l97" n="3" rend="numbered">Et nul gentil home de li Normant non remainst qui non alast avec lui fors tant seulement
                    Richart, quar la caritative concorde entre Robert et Richart estoit un poi estrangié.</p>
                    <p xml:id="d005l98" n="4" rend="numbered">Et desideroit lo a-[fol. 159vb]-mirable duc de recevoir son espouse, et de adimplir
                    la promission et lo jurement.</p>
                    <p xml:id="d005l99" n="5" rend="numbered">Vint o festinance, par la forteresce de loquel foyoient tuit li anemis de lo pince
                    de Salerne.</p>
                    <p xml:id="d005l100" n="6" rend="numbered">Aucun se restreingnoient en lor forteresces, alcun fuyoient a li castel, liquel estoient
                    pris par force.</p>
                    <p xml:id="d005l101" n="7" rend="numbered">Et Gisolfe pria lo duc Robert que ceste nocez se prolongasse, quar non avoit encoire
                    apresté ce qui estoit neccessaires.</p>
                    <p xml:id="d005l102" n="8" rend="numbered">Et lo duc fist ce qe li prince lui prioit.</p>
                    <p xml:id="d005l103" n="">Et va s'en gloriouz, et li prince remeist confus.</p>
                    <lb/>
                </div2>
                <div2 xml:id="d005c021" n="21">
                    <head>21</head>
                    <p xml:id="d005l104" n="1" rend="numbered">Et pour ce que Gisolfe avoit faite cest mariage sanz lo conseil de Guide son oncle,
                    pensa Guide de rendre l'en change, et donna Guide sa fille a Guillerme, frere de duc
                    Robert, liquel estoit contraire de(l) Gisolfe, prince de Salerne, et fist liga et
                    amistié avec lui.</p>
                    <p xml:id="d005l105" n="2" rend="numbered">Et ensi la exaltation de Gisolfe manca, et lo duc Robert noientmanque rechut la soe
                    rayson, secont lo jurement qu'il avoit fait.</p>
                    <lb/>
                </div2>
                <div2 xml:id="d005c022" n="22">
                    <head>22</head>
                    <p xml:id="d005l106" n="1" rend="numbered">Et fu clamé lo duc qu'il venist o petit de gent, quar dient qu'il vouloit faire paiz
                    avec Guillerme.</p>
                    <p xml:id="d005l107" n="2" rend="numbered">Et il vint come lui fu dit, mes non trova ce pour quoi il venoit.</p>
                    <p xml:id="d005l108" n="3" rend="numbered">Dont li duc Robert s'en parti corrocié, et mena avec soi en Calabre sa moillier, laquelle
                    dota grandement de chastelz et de molt de terres, si que peust richement vivre avec
                    li filz.</p>
                    <p xml:id="d005l109" n="4" rend="numbered">Li filz qu'il en ot ama et enrichi, come est costumance de pere amer et enrichir lo
                    fill.</p>
                    <lb/>
                </div2>
                <div2 xml:id="d005c023" n="23">
                    <head>23</head>
                    <p xml:id="d005l110" n="1" rend="numbered">[fol. 160a] Quar estoit longue cose de aler querre lo duc en Calabre, dont le arme
                    et lo corage de Gisolfe estoit en tempeste et non se savoit quel conseill tenir; et
                    a l'ultime cercha de avoir amistié avec lo prince de Capue, Richart, laquelle amistié
                    lui consenti Richart.</p>
                    <p xml:id="d005l111" n="2" rend="numbered">Et la flame de la angutie de Gisolfe alcune cose fu refroidie (et) en la transquille
                    amistié de Richart; mes, come nous avons dit devant, l'amistié de lo prince de Salerne
                    non duroit molt longuement.</p>
                    <p xml:id="d005l112" n="3" rend="numbered">Et puiz, par la volenté del duc Robert cestui Gisolfe ot l'amistié de Guillerme, liquel
                    estoit frere del duc Robert.</p>
                    <p xml:id="d005l113" n="4" rend="numbered">Et Guillerme fu fait chevalier de Gisolfe, et lo prince Gisolfe lo fist son frere.</p>
                    <p xml:id="d005l114" n="5" rend="numbered">Et tuit li chastel de lo principe se partirent ensemble, fors solement Salerne remeist
                    entiere a l'onor de lo prince.</p>
                    <p xml:id="d005l115" n="6" rend="numbered">Mes, entre l'amor des II princes, c'est de Capue et de Salerne, vint grant discorde,
                    quar Gisolfe non vouloit paier ce que Richart demandoit raysonablement, car lo prince
                    de Salerne avoit une malvaise nature : quar, puiz qu'il avoit un ami, non se curoit
                    de l'autre.</p>
                    <lb/>
                </div2>
                <div2 xml:id="d005c024" n="[24]">
                    <head>[24]</head>
                    <p xml:id="d005l116" n="1" rend="numbered">Et li prince Richart entra en la petite et estroite terre de li dill de Burielle,
                    et cercha qu'il poïst lever, mes non trova ce qu'il queroit, quar non avoit mai-[fol.
                    160b]-son en lo plein de la terre.</p>
                    <p xml:id="d005l117" n="2" rend="numbered">Et puiz consuma les chozes de vivre qu'il avoit porté avec soi, et jura pacte de amistié
                    avec eaus, et en rechut alcuns presens.</p>
                    <p xml:id="d005l118" n="3" rend="numbered">Et, acompaingnié de eaus, ala a conquester Campaingne, laquelle conquesta dedens troiz
                    moiz, et la parti entre ses chevaliers.</p>
                    <p xml:id="d005l119" n="4" rend="numbered">Et quant il ot ensi vainchut, il retorna en l'ajutoire de Saint Benoit et salli en
                    la roche de Mont de Cassyn.</p>
                    <p xml:id="d005l120" n="5" rend="numbered">Et la sapience de lo abbé Desidere avoit fait venir colompnes de Rome pour appareillier
                    la eglize.</p>
                    <p xml:id="d005l121" n="6" rend="numbered">Et lo prince, pour estre participe de cest benefice, voloit aidier, et fist complir
                    ce que li abbé avoit fait commencier.</p>
                    <lb/>
                </div2>
                <div2 xml:id="d005c025" n="[25]">
                    <head>[25]</head>
                    <p xml:id="d005l122" n="1" rend="numbered">Et que estoit fatigié et travaillié, s'alloit sollachant part li champ de Capue, mes
                    l'angustie et la fatigue se fait doulce par delectation de repos.</p>
                    <p xml:id="d005l123" n="2" rend="numbered">Cestui prince Richart, quant il vint a marier la fille, il mostra que noient fu la
                    hautesce de li antique prince ne la lor gentillece a comparation de ce que cestui
                    faisoit; et toute anichilloit lo avarice de li riche home, et plus se delictoit de
                    faire parenteze avec home que avec la vane arrogance de ceuz qui habitoient en la
                    contree.</p>
                    <p xml:id="d005l124" n="3" rend="numbered">Il avoit un singuler chevalier, petit de la persone, molt robuste et fort, et estoit
                    gentil home et molt vaillant et esprové.</p>
                    <p xml:id="d005l125" n="4" rend="numbered">Cestui fist son fill adoptive et cestui voust pour gendre.</p>
                    <p xml:id="d005l126" n="5" rend="numbered">Molt [fol. 160va] (molt) l'amoit et continuelment le richissoit de dons.</p>
                    <p xml:id="d005l127" n="6" rend="numbered">Dont il lui mostra en la fin ce qu'il avoit en cuer, quar [a] cestui chevalier, liquel
                    se clamoit Guillerme, lui donna la fille, et lui donna en dote la conté d'Aquin et
                    la conté de Marse et la conté de la riche Campaingne, et lo fist duc de Gaiete.</p>
                    <p xml:id="d005l128" n="7" rend="numbered">Cesti estoit goffanonier, cestui estoit conseillier, cestui estoit principe et chief
                    de toute la chevalerie.</p>
                    <lb/>
                </div2>
                <div2 xml:id="d005c026" n="[26]">
                    <head>[26]</head>
                    <p xml:id="d005l129" n="1" rend="numbered">Puiz ceste cose, lo prince se reputa pejor que tuit li autre prince, car les portes
                    de Capue et la forteresce de li torre estoit guardee de ceuz de la cité.</p>
                    <p xml:id="d005l130" n="2" rend="numbered">Il commensa a demander a li citadin les forteresces des portes et des tors, mes ceuz
                    de la cité non lui voliront donner et lo dient a lo pueple pour plus animar le.</p>
                    <p xml:id="d005l131" n="3" rend="numbered">Et lo prince Richart s'en rit; et pour ce, ce dient cil de la cité qu'il lo leisserent
                    entrer en la cité par tel covenance qu'il non eust a faire de li forteresces.</p>
                    <p xml:id="d005l132" n="4" rend="numbered">Li prince Richart, quant il vit qu'il non pooit avoir la forteresce de la cité, si
                    lor laissa; et issi fors, et rappareilla li castel, et puiz n'i vint plus.</p>
                    <p xml:id="d005l133" n="5" rend="numbered">Et ficha li paveillon entor la cité, et commensa a combatre de arc et de arbaleste.</p>
                    <lb/>
                    <p xml:id="d005l134" n="6" rend="numbered">Comunement comencerent a ferir d'une part et d'autre, et sont ferut, et occient, et
                    sont occis.</p>
                    <p xml:id="d005l135" n="7" rend="numbered">Et li Normant, qui longuement estoient usé en bataille, combatoient pour prendre la
                    cité.</p>
                    <p xml:id="d005l136" n="8" rend="numbered">Et cil de Capue estoient affleboiez de fame, et toutes voiez se [fol. 160vb] combatoient
                    pour desfendre la cité.</p>
                    <p xml:id="d005l137" n="9" rend="numbered">Et li fame portoient les pierres a li homes, et confortoient li marit; et li pere
                    ensaignoient li fill pour combatre : et ensemble combatoient, et ensemble se confortoient.</p>
                    <p xml:id="d005l138" n="10" rend="numbered">Et se leva un garson de XII ans, qui se clamoit Auxencie, liquel avoit la main drecié
                    pour traire d'un arc; molt en fiert, mes plus en occit.</p>
                    <p xml:id="d005l139" n="11" rend="numbered">Mes il fu feru et mort, et molt en furent dolent cil de la cité.</p>
                    <p xml:id="d005l140" n="12" rend="numbered">Un autre de la cité, singulere jovene, passa de l'autre part de lo flume, plus natant
                    que soiant a cheval, loquel se clamoit Athenulfe.</p>
                    <p xml:id="d005l141" n="13" rend="numbered">Et trova II de li Normant a cheval; l'un en feri et lo jetta de lo cheval, l'autre
                    prist par la reigne de lo frayn de lo cheval et lo se tyra derriere par lo flume natant
                    comme estoit venut.</p>
                    <p xml:id="d005l142" n="14" rend="numbered">Et ensi appareilla lo cheval qu'il retorna en la cité o II chevaux et o une persone.</p>
                    <p xml:id="d005l143" n="15" rend="numbered">Cestui jovene non voust onques lessier sa cité mentre qu'elle estoit en ceste brigue.</p>
                    <p xml:id="d005l144" n="16" rend="numbered">Et puiz s'en ala a lo Sepulcre en Jherusalem; et puiz, quant il fu retornez, si se
                    fist moinne de l'abbee de Mont de Cassyn.</p>
                    <lb/>
                    <p xml:id="d005l145" n="17" rend="numbered">Et pour toutes cestes chozes, non se mua lo corage de lo prince Richart, quar major
                    tristesce donoit a cil de la cité s'il en occioit un, que il non recevoit se cil de
                    la cité l'en occissent X.</p>
                    <p xml:id="d005l146" n="18" rend="numbered">Il faisoit divers ystrumens et engins por traire pierres, et destruisoit tors, et
                    abatoit murs, et molt hedifices rompi.</p>
                    <p xml:id="d005l147" n="19" rend="numbered">Et cil de la cité meismes [fol. 161a] font pour desfendre li mur autre chose; et en
                    tant coment il hedifioient li mur de pierre, non pooient aporter dedens les choses
                    qui lor faisoient besoigne pour vivre.</p>
                    <p xml:id="d005l148" n="20" rend="numbered">Et alcune foiz sont portees les coses par lo flume, qui par terre sont desfendues
                    de venir a la cité, kar la nuit li nef de chose neccessaires vont chargiez et vienent
                    avec li homes solletes.</p>
                    <p xml:id="d005l149" n="21" rend="numbered">Mas puiz que lo sot lo prince Richart, absconse la navie soe et prist celles qui venoient,
                    et desfendi que nulle non passast.</p>
                    <p xml:id="d005l150" n="22" rend="numbered">Dont manderent cil de Capue par terre ajutoire, et manderent lo archevesque a l'empereor.</p>
                    <p xml:id="d005l151" n="23" rend="numbered">Et, por ce que noient i porta, noient en raporta, et que nulle choze non donna, nulle
                    chose lui fu donnee; car, en la cort de l'empereor de Alemaingne, est costumance que
                    qui donne parole, parole rechoit.</p>
                    <p xml:id="d005l152" n="24" rend="numbered">Non porta deniers pour paier li solde a li chevalier et non fist doms a lo empereor,
                    et ensi non fist nulle choze vers l'empereor et s'en torna arriere.</p>
                    <p xml:id="d005l153" n="25" rend="numbered">Et quant il retornoit, non pot entrer en Capue et se herberga a Tyen, et de la fist
                    assavoir a cil de Capue coment il n'avoit riens fait.</p>
                    <p xml:id="d005l154" n="26" rend="numbered">Et encontinent comment li home de Capue sorent qu'il non pooient avoir secours de
                    lo impereor, il ovri-[fol. 161b]-rent les portes des fortes torres et de la cité et
                    de toutes les forteresces, et donnerent les clés a lo prince Richart.</p>
                    <lb/>
                </div2>
                <div2 xml:id="d005c027" n="[27]">
                    <head>[27]</head>
                    <p xml:id="d005l155" n="1" rend="numbered">Et quant li prince Richart ot ensi prinse la cité par force et fu en possession des
                    fortereces, cil de la cité prierent lo prince Richart qu'il pardonast a lor archevesque;
                    et lo prince Richart, qui molt estoit debonaire et sage, lor otroia et manda a lo
                    archevesque qu'il viengne securement a Capue.</p>
                    <p xml:id="d005l156" n="2" rend="numbered">Et quant li archevesque sot lo mandement del prince Richart, il vint a Capue, et lo
                    prince lo rechut de bone volenté.</p>
                    <p xml:id="d005l157" n="3" rend="numbered">Et a touz ceaux de la cité donna paiz, et jamés non leva a alcun possession qui par
                    rayson fust soe par droit.</p>
                    <lb/>
                </div2>
                <div2 xml:id="d005c028" n="[28]">
                    <head>[28]</head>
                    <p xml:id="d005l158" n="1" rend="numbered">Or avint une nuit que lo prince Richart aloit et venoit par sa chambre; et ala en
                    un lieu descovert, et vit une lumiere comme de flamme, et non savoit dont venoit.</p>
                    <p xml:id="d005l159" n="2" rend="numbered">Et manda un servicial sien por espier dont fusse cellui feu, et cellui message sot
                    que la cité de Tyen ardoit.</p>
                    <p xml:id="d005l160" n="3" rend="numbered">Il passa celle nuit et dormi en son lit; et au matin se leva et assembla ses chevaliers.</p>
                    <p xml:id="d005l161" n="4" rend="numbered">Et ala et trova celle cité toute arse, et toute la masserie des maisons arse.</p>
                    <p xml:id="d005l162" n="5" rend="numbered">Et cil de la cité par lor volenté alerent a lo prince qui estoit fors de la porte,
                    et se somistrent souz [fol. 161 va] sa seignorie, et jurerent fidelité a lo prince
                    Richart.</p>
                    <p xml:id="d005l163" n="6" rend="numbered">Li conte fuyrent, et li prince entra en la cité et commanda de rehedifier les chozes
                    lesquelles estoient destructes de lo feu.</p>
                    <p xml:id="d005l164" n="7" rend="numbered">Et est magnifié Richart en sa prosperité.</p>
                    <p xml:id="d005l165" n="8" rend="numbered">Et plus reputa par la misericorde de Dieu que par la soe force la prosperité et la
                    force et la victoire qui lui accressoit.</p>
                    <lb/>
                </div2>
                <div2 xml:id="d005c029" n="[29]">
                    <head>[29]</head>
                    <p xml:id="d005l166" n="1" rend="numbered">Et, de celle hore en avant, commensa a amer et a honorer l'eglize de Saint Benedit
                    de Mont Cassyn plus fortement et avoir en reverence lo abbé Desidere.</p>
                    <p xml:id="d005l167" n="2" rend="numbered">Et se recommanda a li orations de li frerez, et fist faire la mitre de lo abbé Desidere
                    de or et de gemme aornee desure, et enrichi lo monastier de li castel qui estoient
                    aprés.</p>
                    <p xml:id="d005l168" n="3" rend="numbered">Et un home contredist, quar non vouloit qu'il se feist chastel en cellui territore
                    liquel estoit pres de l'ecclize.</p>
                    <p xml:id="d005l169" n="4" rend="numbered">Et lo prince fist complir lo castel qui estoit comencié, et la violence de cellui
                    superbe home soumist a l'abbé.</p>
                    <lb/>
                </div2>
                <div2 xml:id="d005c030" n="[30]">
                    <head>[30]</head>
                    <p xml:id="d005l170" n="1" rend="numbered">Or dit ensi li maistre liquel compila et escrist ceste ystoire que il vouloit retorner
                    a parler des victoires del duc Robert Viscart, quar li dit maistre escrist les coses
                    secont lo temps qu'il venoient, et non persecute une ystoire solle.</p>
                    <p xml:id="d005l171" n="2" rend="numbered">Et non dist qu'il vousist entreleissier la victoire de lo prince, et come ensemble
                    [fol. 161vb] vienent croissant lor victoires, ensi ensemble soient escriptes.</p>
                    <p xml:id="d005l172" n="3" rend="numbered">Puiz lonc temps que Calabre estoit garnie de adjutoire de fidel chevaliers, torna
                    lo duc Robert en Puille avec sa moillier et accompaingnié de singulere chevalerie
                    et de grant richesce.</p>
                    <p xml:id="d005l173" n="4" rend="numbered">Et trova molt qui avoient esté li fidel soe liquel venoient manque de lor fidelité,
                    et molt qui tenoient a lui bone foi et loialle, dont a chascun rendoit sa merite de
                    chevaux, de dras d'or et d'argent.</p>
                    <p xml:id="d005l174" n="5" rend="numbered">Glorifica li sien fidel, et ceuz qui non lui avoient esté loial et droit humilioit
                    o turbation et povreté.</p>
                    <p xml:id="d005l175" n="6" rend="numbered">Et dit cestui maistre qu'il vouloit dire la verité, que li Normant le secutoient plus
                    par paor que par amor.</p>
                    <lb/>
                </div2>
                <div2 xml:id="d005c031" n="[31]">
                    <head>[31]</head>
                    <p xml:id="d005l176" n="1" rend="numbered">Et dist cellui maistre loquel compila ceste ystoire qu'il non veut leissier de dire
                    la operation et li fait de Gisolfe, qua s'il s'en taisoit, cil qui liroient cest livre
                    l'en pourroient reprendre, ne autresi ne vouloit mentir, dont se vouloit excuser que,
                    se il dit mal, il en veut estre escusé.</p>
                    <lb/>
                </div2>
                <div2 xml:id="d005c032" n="[32]">
                    <head>[32]</head>
                    <p xml:id="d005l177" n="1" rend="numbered">Mes, avant que vieingnons a la ordinaire de lo raconter, devisse) dire le general
                    vice par loquel estoit esmut a faire mal, a ce que il se peussent raporter la operation
                    soe, quar il estoit [fol. 162a] plein d'envie et de simulation – simulation est (a
                    moustrer a autre ce que non est -, arrogance, superbe, convoitise, castrimargie, avarice,
                    homicide, perfidie, sacrilege, et rendre mal pour bien, discorde et false castité
                    : est propre seige en cestui; dont toute ceste cose, par consequente ordene se provoit
                    estre en cestui prince Gisolfe.</p>
                    <lb/>
                </div2>
                <div2 xml:id="d005c033" n="[33]">
                    <head>[33]</head>
                    <p xml:id="d005l178" n="1" rend="numbered">Quar il estoit enflammé de envidie, contre lo marit de sa soror, c'est contre lo duc
                    Robert, cercha de faire malice; mes «conseill ne sapience non vaut contre la potence
                    de Dieu», et qui Dieu glorifie nul ne lo pot condempner.</p>
                    <p xml:id="d005l179" n="2" rend="numbered">Se un chetif persecute lo fortissime lyon, il sera viande de lo lyon.</p>
                    <p xml:id="d005l180" n="3" rend="numbered">A ce que peust abatre lo duc Robert, se donna en conseill a plus riche et a plus vaillant
                    de lui; et, mentre est regit par la fortitude, cellui est privé de toute honor : et
                    c'est effecte de invidie.</p>
                    <lb/>
                </div2>
                <div2 xml:id="d005c034" n="[34]">
                    <head>[34]</head>
                    <p xml:id="d005l181" n="1" rend="numbered">Encoire, pour occasion de oration, se feinst d'aler oultre mer en Jerusalem.</p>
                    <p xml:id="d005l182" n="2" rend="numbered">Et encontinent coment il retorna de la ou il devoit aler, et de la ou il n'ala pas,
                    demanda et requist adjutoire del duc.</p>
                    <p xml:id="d005l183" n="3" rend="numbered">Robert se prist bien garde de son enganement, donna adjutoire et despriza la soe dissimulation.</p>
                    <p xml:id="d005l184" n="4" rend="numbered">Or avons la simulation.</p>
                    <lb/>
                </div2>
                <div2 xml:id="d005c035" n="[35]">
                    <head>[35]</head>
                    <p xml:id="d005l185" n="1" rend="numbered">Aprés, cestui Gisolfe prist lo baston et l'escrepe come peregrin et ala [fol. 162b]
                    en Costentinoble, a lo impereor.</p>
                    <p xml:id="d005l186" n="2" rend="numbered">Et pour soi mostrer, porta lo vestement aorné de or et de pierrez preciouses, coment
                    se ceste cose non se trovassent en Costentinnoble en la cort de lo impereor!</p>
                    <p xml:id="d005l187" n="3" rend="numbered">Et lui manda messages avant a lo impereor et demanda chose que jamaiz nul autre non
                    demanda, quar vouloit que lui fust appareillié lo siege devant lo impereor.</p>
                    <p xml:id="d005l188" n="4" rend="numbered">Et fist prononcier son avenement coment ce fust un autre empereor.</p>
                    <p xml:id="d005l189" n="5" rend="numbered">Lo impereor s'en corrocha premerement; et toutes voiez non voust contredire, et ensi
                    lo lessa venir et s'en rist enfre soi meismes.</p>
                    <p xml:id="d005l190" n="6" rend="numbered">Et ensi se note l'arrogance.</p>
                    <lb/>
                </div2>
                <div2 xml:id="d005c036" n="[36]">
                    <head>[36]</head>
                    <p xml:id="d005l191" n="1" rend="numbered">Pour la force que lui estoit mis devant, fu constreint lo prince de encliner la teste
                    en terre et, pour ce que demandoit lo sollié, deservi de ester sur ses piez, quar
                    non devoit seoir comme il demandoit.</p>
                    <p xml:id="d005l192" n="2" rend="numbered">Et lo mantel mostra defors, quar se crooit, pour ce que estoit bel, adouber la face
                    de lo impereor.</p>
                    <p xml:id="d005l193" n="3" rend="numbered">Et pour ce que a lo impereor tenoit molt lo parler, fu constraint de tenir lo pié
                    entorchillé.</p>
                    <p xml:id="d005l194" n="4" rend="numbered">Lo archevesque de Salerne et un evesque de Rome nez et norris et lo cancellier estoient
                    humile devant la magesté imperial : entretant que Gisolfe parloit de la perversione
                    de li Normant, ceauz parloient de la voie de lo(r) peregrinage lor.</p>
                    <p xml:id="d005l195" n="5" rend="numbered">Et la clemence imperial veoit de-[fol. 162va]-fors la religion de Gisolfe et entendi
                    la superbe que tenoit en cuer.</p>
                    <p xml:id="d005l196" n="6" rend="numbered">Et en ce note la superbe.</p>
                    <lb/>
                </div2>
                <div2 xml:id="d005c037" n="[37]">
                    <head>[37]</head>
                    <p xml:id="d005l197" n="1" rend="numbered">Et li evesque, liquel estoient lumiere della Eclize de Dieu, se esforcerent de complir
                    lor bon entendement; si s'en alerent a lo Saint Sepulcre, en Jerusalem, et lo prince
                    remeinst.</p>
                    <p xml:id="d005l198" n="2" rend="numbered">Et quanqu'il pot, procura la destruction de lo duc Robert et de tuit li Normant, et
                    promist a lo impereor de donner li pour ostage li evesque liquel estoient alez en
                    Jerusalem et devoient la retorner.</p>
                    <p xml:id="d005l199" n="3" rend="numbered">Et li jura (lui) de mander lui son frere pour ostage a ce qu'il puisse obtenir ce
                    qu'il voloit et desirroit.</p>
                    <p xml:id="d005l200" n="4" rend="numbered">Et tout fist qu'il rechut LX centenares de or de lo impereor, et de ces deniers devoit
                    soldoir gent et confondre li Normant.</p>
                    <p xml:id="d005l201" n="5" rend="numbered">Et puiz, aprés ce, li evesque retornerent par molt peril de mer et de li sarrazin.</p>
                    <p xml:id="d005l202" n="6" rend="numbered">Et, quant il furent retornez a la cort de l'empereor en Costentinnoble, li prince
                    lor dist ce que li empereor et lui [...] .</p>
                    <p xml:id="d005l203" n="7" rend="numbered">Mes pour ce que (que) li parent de l'archevesque estoient constreint de la crudelité
                    de cestui prince, il se douta de lo noier, et adont dist : «Se lo evesque Bernat veut
                    remanoir, je sui content».</p>
                    <p xml:id="d005l204" n="8" rend="numbered">Et lo evesque Bernart lo contredist, quar non avoit paour de sa crudelité, qui fussent
                    subjecte a cestui prince, dont autresi non lo voust oïr.</p>
                    <p xml:id="d005l205" n="9" rend="numbered">Et, en ceste hore [fol. 162vb] et temps, li evesque Bernart chaï malade et fu mort;
                    et o noble office fu sousterré a lo monastier de li Amalfigiane.</p>
                    <p xml:id="d005l206" n="10" rend="numbered">Et lo impereor constreint lo prince otout terrible sacremens liquel il avoit juré,
                    e retorna riche de li don de li empereor.</p>
                    <p xml:id="d005l207" n="11" rend="numbered">Et li archevesque prist autre voie pour partir soi de sa compaingnie, et vint droit
                    a lo duc Robert, de loquel non fu receu come anemi mes comme ami; et molt l'ot en
                    reverence pour sanctité qu'il venoit de Jherusalem, mes se merveilla que vint o grant
                    barbe, comme s'il fust de Costentinnoble.</p>
                    <p xml:id="d005l208" n="12" rend="numbered">Et Gisolfe, qui avoit tout son penser en iniquité, et toutez foiz contre li Grez se
                    pensa malice.</p>
                    <p xml:id="d005l209" n="13" rend="numbered">Tant de or, tant de argent et de rame fist faire monoie de manque poiz, et celle qui
                    estoit de poiz mancoit, et la manda a ses ministres celeement pour lo paiage de li
                    marcheant et pour la marcheandize.</p>
                    <p xml:id="d005l210" n="14" rend="numbered">Et prennent ceste monoie, et la metent l'une en la main de l'autre, mostrant que non
                    estoit de poiz, et grioient contre ceuz qui portoient ceste monoie, quar avoient fait
                    contre la loi del prince.</p>
                    <p xml:id="d005l211" n="15" rend="numbered">Et alcun altre de cil menistre vont la dont se vent la char et lo poison, et mistrent
                    a ceuz qui achatoient molt de char ou molt de poisson, pour ce que estoient li plus
                    riche; et lor trovoient celle monoie non juste, qu'il preno-[fol. 163a]-ient cortoisement.</p>
                    <p xml:id="d005l212" n="16" rend="numbered">Et quant li ministre veoient li bon home qui despendoient celle monoie, il les prenoient
                    et trainoient et batoient a grant vergoingne, et disoient qu'il avoient falsé la monoie
                    de lo prince, et les tenoient en prison.</p>
                    <p xml:id="d005l213" n="17" rend="numbered">Et puiz estoient constraint a paier molt grant pene.</p>
                    <p xml:id="d005l214" n="18" rend="numbered">Et pour ceste grant prodicion et malvaistié, alcun en vendoient lor maison et alcun
                    lor terre pour paier la pene, et sont constraint a aler querant lor pain.</p>
                    <p xml:id="d005l215" n="19" rend="numbered">Or avez la covoitise.</p>
                    <lb/>
                </div2>
                <div2 xml:id="d005c038" n="[38]">
                    <head>[38]</head>
                    <p xml:id="d005l216" n="1" rend="numbered">Non se pot dire quant viande est neccessaire pour emplir lo insaciable ventre de cestui!
                    Et s'il l'en remaint poi en laissera : commande que li soit gardé, et se alcune cose
                    (que alcune que aucune cose) en fust manco, batoit o lo baton et lo poing cellui a
                    cui il [l']avoit baillié a garder.</p>
                    <p xml:id="d005l217" n="2" rend="numbered">Dont poiz tu noter castrimargie ou gole, quar vouloit toute la pome qu'il avoit laissié;
                    et, avec la goule, noterai la triste avarice.</p>
                    <lb/>
                </div2>
                <div2 xml:id="d005c039" n="[39]">
                    <head>[39]</head>
                    <p xml:id="d005l218" n="1" rend="numbered">Une fame estoit, sage et studiose en son fait, laquelle se clamoit Gaza, laquelle
                    Guaymere, lo pere de cestui inique et malvaiz prince, l'avoit amee come sa soror,
                    quar lo servoit molt diligentement.</p>
                    <p xml:id="d005l219" n="2" rend="numbered">Et cestui malvaiz prince la mist en prison.</p>
                    <p xml:id="d005l220" n="3" rend="numbered">Et pour ce que avoit esté parente de li chambrier de son pere, lui cerchoit deniers.</p>
                    <p xml:id="d005l221" n="4" rend="numbered">Ceste dame confessa ce que elle en avoit et lui rendi; et autresi lui donna de lo
                    sien, et lui jura comment elle non avoit plus.</p>
                    <p xml:id="d005l222" n="5" rend="numbered">Il la fist prendre une autre foiz et la fist tormenter molt crudelement; et tant fu
                    martyrizee que morte fu levee del torment.</p>
                    <p xml:id="d005l223" n="6" rend="numbered">Et un vaillant clerc, loquel se clamoit Pierre Germain, dés la juventute soe fu maistre
                    de medicine, et puiz fu occis.</p>
                    <p xml:id="d005l224" n="7" rend="numbered">Germain avoit fatigié molt fidelement pour ce que cestui triste prince peust recovrer
                    son honor.</p>
                    <p xml:id="d005l225" n="8" rend="numbered">Et por lever lui lo sien, quar cestui medique estoit riche, Gisolfe lo mist en prison
                    et lo tormenta de diverses penes.</p>
                    <p xml:id="d005l226" n="9" rend="numbered">Et lui donna cestui Pierre tout ce qu'il avoit; et que cerchoit ce que non avoit non
                    lui pooit donner.</p>
                    <p xml:id="d005l227" n="10" rend="numbered">Et tant lui estrainst la teste avec lo torceor que otout lo sanc lui traist l'arme
                    del cors.</p>
                    <p xml:id="d005l228" n="11" rend="numbered">Or est coment fu homicide.</p>
                    <lb/>
                </div2>
                <div2 xml:id="d005c040" n="[40]">
                    <head>[40]</head>
                    <p xml:id="d005l229" n="1" rend="numbered">Et quant Guide vit la crudelité de son nepote, liquel estoit oncle de lo prince Gisolfe,
                    il s'en ala habiter en la rocce de la cité avec ses filz et sa moillier, et non tant
                    la serva pour avarice quant pour neccessité de recovrer lo principé et li autre.</p>
                    <p xml:id="d005l230" n="2" rend="numbered">Et Gisolfe, son neveu, s'appareilla de rendre merite a son oncle, pour ce qu'il l'avoit
                    delivré de prison et fait lo prince, et clama li Normant, et lor dist qu'il deussent
                    prendre son oncle.</p>
                    <p xml:id="d005l231" n="3" rend="numbered">Et Guide, non savant la malice de son neveu, descendi a la cort, coment avoit a costume.</p>
                    <p xml:id="d005l232" n="4" rend="numbered">Et li prince lui deman-[fol. 163va]-da que lui soit donné la roche, et Guide non lui
                    refusa, quar en bone entention pour lo salut de lo nepote la gardoit.</p>
                    <p xml:id="d005l233" n="5" rend="numbered">Guide demanda espace, mes Gisolfe non lui vouloit donner space ne terme.</p>
                    <p xml:id="d005l234" n="6" rend="numbered">Et se fist Gisolfe aporter li livre de la Evangile et jura que, se en cellui jor non
                    avoit la roche, que en cellui jor trairoit a son oncle l'oill.</p>
                    <p xml:id="d005l235" n="7" rend="numbered">Et fu pris Guide et porté a la porte de la rocche devant la moillier.</p>
                    <p xml:id="d005l236" n="8" rend="numbered">Et la sage fame o fort anime esta sur, et se combat, et conforte sa gent a combatre.</p>
                    <p xml:id="d005l237" n="9" rend="numbered">Et dist a lo prince lo benefice loquel avoit receu de son marit a ce qu'il fust salve
                    en son honor, et lui dist coment elle et ses filles estoient despoilliés de lor joies
                    pour maintenir lo en estat; et Gisolfe, «comment lo serpent sort, se clot l'orelle».</p>
                    <p xml:id="d005l238" n="10" rend="numbered">Et quant Guide vit la duresce de lo cuer de lo prince son neveu, il proia la moillier,
                    se elle amoit mielz il que la roche, que elle rende la roche a Gisolfe.</p>
                    <p xml:id="d005l239" n="11" rend="numbered">Dolente et plorant, descendi la dame de la roche et la rendi por delivrer lo marit.</p>
                    <p xml:id="d005l240" n="12" rend="numbered">Et puiz Gisolfe donna un petit chastel a son oncle, liquel s'esforsa puiz, plus de
                    dis foiz, de lui tollir.</p>
                    <p xml:id="d005l241" n="13" rend="numbered">Et pour ce, paroit la soe perversité et comment rendoit mal pour bien.</p>
                    <lb/>
                </div2>
                <div2 xml:id="d005c041" n="[41]">
                    <head>[41]</head>
                    <p xml:id="d005l242" n="1" rend="numbered">Et, puiz qu'il ot faite ces chozes devant dites, il persecuta Jeeu Crist quar il persecuta
                    les membres de Cristo, c'est ceauz qui servent a Criste.</p>
                    <p xml:id="d005l243" n="2" rend="numbered">Et se prove soi que cil qui perse-[fol. 163vb]-cutent li servicial de Jesu Crist persecutent
                    Crist, (et) pour la parole que dist Jesu a saint Paul : «O Saul, o Saul, pour quoi
                    me persequte ?»</p>
                    <p xml:id="d005l244" n="3" rend="numbered">Non dist : «Paul, pour quoi persecute saint Stephane ?» mes dist : «Pour quoi persequ[t]es
                    tu moy ?»</p>
                    <p xml:id="d005l245" n="4" rend="numbered">Et autresi dist en l'Evangile : «Ce que vous ferez a li plus petit de li servicial
                    mien, a moi lo ferés».</p>
                    <p xml:id="d005l246" n="5" rend="numbered">Et encoire dist : «Qui [per]sequte vouz persecute moy».</p>
                    <p xml:id="d005l247" n="6" rend="numbered">Et pour ce que cestui persecuta li servicial de Cristo, adunques persecuta li membres
                    de Cristo.</p>
                    <p xml:id="d005l248" n="7" rend="numbered">Et que persecutasse li servicial sien se moustra par saint Gayfere, loquel cercha
                    de involare o son fauz penser et impecchier lo sien bon corage qu'il avoit a Dieu.</p>
                    <p xml:id="d005l249" n="8" rend="numbered">Et cestui pensa premerement de persecuter li soe parent de cestui abbé, et autresi
                    donna male infamie a lo operation soe bone.</p>
                    <p xml:id="d005l250" n="9" rend="numbered">Non ot paour de doner impediment a lo sancte operation de lo saint abbé.</p>
                    <p xml:id="d005l251" n="10" rend="numbered">Et pour ce que savoit la forte chavalerie de Dieu, car «l'or non se puet purgier se
                    non contre lo feu» de l'aversité, non se curoit [de] la tempeste, mes disoit coment
                    disoit saint Paul : «Qui se partira de la carité de Crist ? Tribulation, angustie
                    ou dolor ?», autresi come s'il vousist dire que nulle non se puet partir de la karité
                    de Cristo.</p>
                    <p xml:id="d005l252" n="11" rend="numbered">Et, loup rapace, Gisolfe, maislre de tout malice, pensa de rompre la mandre dove estoient
                    li peccoire pour traire ent li aignel, c'est l'abbé Gayfere.</p>
                    <p xml:id="d005l253" n="12" rend="numbered">Cercha Gisolfe de veincere o lui, fort [fol. 164a] chevalier de Dieu! Et lo cavalier
                    estoit enmi lo champ, et combatoient ces II o argument.</p>
                    <p xml:id="d005l254" n="13" rend="numbered">Et dist li juste que sa poesté est plus grant que la poesté seculere, secont la auctorité
                    de li Apostole, et appella a lo pape.</p>
                    <p xml:id="d005l255" n="14" rend="numbered">Et lo malvaiz prince, contre lo opposition de lo juste abbé, jura que il se confida
                    de lo pape pour ce que estoit connoissut da il, et toutes foiz son fait non estoit
                    bien coneu de lo pape, et que, se lo abbé non vouloit jurer coment il comenda, que
                    maintenant lui feroit taillier la langue.</p>
                    <p xml:id="d005l256" n="15" rend="numbered">Et li inique ministre qui lui devoient taillier la langue furent appareillié.</p>
                    <p xml:id="d005l257" n="16" rend="numbered">Et li archevesque la ploroi(en)t, li pere et li parent estoient entor, qui sanz dolor
                    celle chose (que sans dolor) non pooient veoir.</p>
                    <p xml:id="d005l258" n="17" rend="numbered">Et proierent li parent de cestui abbé a lo neveu de Gisolfe que ceste vergoingne non
                    fust faite a lo abbé de taillier la langue.</p>
                    <p xml:id="d005l259" n="18" rend="numbered">Mes a lo prince non recordoit de la parenteze, et pensoit tant solement perversité
                    et malvaistié.</p>
                    <p xml:id="d005l260" n="19" rend="numbered">Dont lo abbé jura contre sa volenté, et jura que jamaiz non diroit male parole de
                    lui.</p>
                    <p xml:id="d005l261" n="20" rend="numbered">Et nota que non vouloit dire male parole mes la male operation, car autresi li infidel
                    et herege non averoient pooir de loer la operation de cestui, tant estoi(en)t malvaiz.</p>
                    <p xml:id="d005l262" n="21" rend="numbered">Et que sacrilegie enpejore la cose sainte, cestui [fol. 164b] qui constrainst lo abbé,
                    qui non estoit a lui subjecte, prist la raison de l'Eclize et fist sacrilege.</p>
                    <lb/>
                </div2>
                <div2 xml:id="d005c042" n="[42]">
                    <head>[42]</head>
                    <p xml:id="d005l263" n="1" rend="numbered">La vie que je trove de cestui saint abbé me donne occasion que je l'escrive.</p>
                    <p xml:id="d005l264" n="2" rend="numbered">Et dist cestui moinne qui ceste ystoire compila que, pour ce que est laudable, la
                    vouloit escrivere, quar la vie de cestui se puet acomparer a la vie de li saint Peres,
                    lesquelles vies sont escriptes en li Dyologue de saint Gregoire, soit pour asterité
                    de cors, ou soit par vigilie, ou soit par autre vertu spirituale.</p>
                    <p xml:id="d005l265" n="3" rend="numbered">Quar, sans la noblesce de la mere, estoit nés pour grant prince et de haute ligniee;
                    et tout fust choze qu'il fussent malvaiz, toutes foiz, come la rose de l'espine, estoit
                    cestui saint abbé nez de eaux.</p>
                    <p xml:id="d005l266" n="4" rend="numbered">Ceaux donnoient ferue poingnante, et cestui o laude li anime recreoit; quar en la
                    flor de sa jovenesce se parti de la losenge de li parent soe et ala a l'escolle de
                    autre maistre, et est fait maistre de science celestial.</p>
                    <p xml:id="d005l267" n="5" rend="numbered">Et avieingne qu'il fust chanoinne et clerc, toutes voies par vie et par costumes aloit
                    come moinne.</p>
                    <p xml:id="d005l268" n="6" rend="numbered">Et comensa cestui saint abbé, quant il estoit jovene, a jeuner et a soi deleter a
                    lire li selme de lo Sautier.</p>
                    <p xml:id="d005l269" n="7" rend="numbered">Et ses parens malitiouz cerchoient de lui soustraire l'arme soe; toutes voies [fol.
                    164va] il estoit devot, sempre en oration, et o ses lacrimes lavoit sez pechiez; et
                    ensi estoit ferme en la Saint Eglize qu'il paroit qu'il i fust enraciné.</p>
                    <lb/>
                    <p xml:id="d005l270" n="8" rend="numbered">Qui seroit celui qui porroit raconter son humilité et son abstinence ? Quar estoit
                    plein plus parfaitement de li art liberal que par science literale se peust amagistrer,
                    et pensoit de nuit et de jor la loi de Dieu, et aloit par lo conseil de li parfait.</p>
                    <p xml:id="d005l271" n="9" rend="numbered">Il rechut par grant desirrier et volenté lo habit de saint Benedit et fu fait un autre
                    major - c'est qu'il fu obedient coment s'il alloit estre major a saint Benedit, liquel
                    avoit esté disciple de saint Benedit.</p>
                    <p xml:id="d005l272" n="10" rend="numbered">La croce - c'est l'angustie pour l'amour de Criste -, non l'ot a fatigue, mes volontairement
                    fatiga pour l'amor de Jesu Crist.</p>
                    <p xml:id="d005l273" n="11" rend="numbered">Et, a ce que feist lo exemple de Crist, li plus jovene de lui supreponoit a soi, et
                    il se jujoit a p(i)ejor de toz.</p>
                    <p xml:id="d005l274" n="12" rend="numbered">Et continuelment estoit infesté de molt de fatigue, toutes foiz jamaiz no failloit
                    de [faire] la operation de Dieu, quar avoit en cuer la parole de saint Paul apostole
                    qui dist : «Tant sui plus inferme, alore sui plus potent».</p>
                    <p xml:id="d005l275" n="13" rend="numbered">Et se aucune foiz estoit remés avoir memoire de la passion de Crist, o plor et o souspir
                    faisoit que retornoit a la memoire de lui.</p>
                    <lb/>
                    <p xml:id="d005l276" n="14" rend="numbered">Forte chose seroit de dire et de raconter toutes les bones operations soes, que, se
                    toute choze se disoit, [fol. 164vb] seroit imposible (chose) de toute la choze raconter.</p>
                    <p xml:id="d005l277" n="15" rend="numbered">Toutes voiez la gloriose bataille de cestui et quel fin il fist non se doit taire.</p>
                    <p xml:id="d005l278" n="16" rend="numbered">Quant il morut et que l'arme devoit estre portee en ciel, estoit recommandee en l'oroison
                    de li frere, et sentirent li frere que non faisoit besoingne de proier pour lui, quar
                    saint Michiel l'en avoit portee en la joie de Paradis.</p>
                    <lb/>
                </div2>
                <div2 xml:id="d005c043" n="[43]">
                    <head>[43]</head>
                    <p xml:id="d005l279" n="1" rend="numbered">Or avint une choze que un maistre de grant renomee et de grant fame, loquel se clamoit
                    Alberico, il Alberico estoit entre li frere qui ploroient pour la mort de cestui saint
                    home, et veoit cellui grant maistre qu'il non pooit eschaper de mort li saint home.</p>
                    <p xml:id="d005l280" n="2" rend="numbered">Si lui proia en prime que non se devisse corrocier de ce qu'il voloit dire : «Nous
                    savons que misericorde de Dieu jamaiz a li pecheor non defaut et lo adrece a la vie
                    eterne : tant plus ajudera a cellui qui non se part de son commandement.</p>
                    <p xml:id="d005l281" n="3" rend="numbered">Adunc, prions la toe carité que, puiz que tu seras mort et seras devant Jesu Crist
                    comme tu as sempre maiz desirré, que a plus grant certitudine lo doie[s] signifier
                    et, en quel lieu lo juste judice de Dieu te destinera, que [a] alcun de nouz lo doies
                    mostrer.»</p>
                    <p xml:id="d005l282" n="4" rend="numbered">Et ensi fu fait : quar, puiz la mort soe, laquelle non se doit dire mort mes transmigration,
                    il apparut en songe [fol. 165a] a maistro Alberico, et par troiz foiz lui dist : «En
                    verité, en verité, saches que je sui alé en la vie pardurable».</p>
                    <p xml:id="d005l283" n="5" rend="numbered">Et lo maistre au matin dist ceste avision a li frere, dont tuit orent grant joie.</p>
                    <lb/>
                </div2>
                <div2 xml:id="d005c044" n="[44]">
                    <head>[44]</head>
                    <p xml:id="d005l284" n="1" rend="numbered">O, bon Guaifere, qui maintenant gaudes et sempre maiz avec Criste, loquel donastes
                    esperanze a celui qui vouloit savoir ou la toe merite estoit, loquel tu contradixiste
                    a ceaux qui a temps te voloient faire gauder et te donnoient esperance, que te vouloient
                    faire archevesque de Bonivent et tu non volisti celle honor, quar maintenant tu as
                    l'estole et la benediction celestial!</p>
                    <p xml:id="d005l285" n="2" rend="numbered">Quar se note que cestui pooit estre arcevesque [de] Bonivent et non vouloit.</p>
                    <lb/>
                </div2>
                <div2 xml:id="d005c045" n="[45]">
                    <head>[45]</head>
                    <p xml:id="d005l286" n="1" rend="numbered">Cestui saint home persecutoit lo prince Gysolfe, et a loquel estoit contraire de tout
                    son pooir.</p>
                    <p xml:id="d005l287" n="2" rend="numbered">Et, avieingne que Gisolfe eust fait molt de malvestié et iniquité, toutes voies est
                    de croire que pour nulle cose Dieu lui fust tant adiré et corrocié vers quant pour
                    la moleste qu'il faisoit contre cest saint abbé.</p>
                    <lb/>
                    <p xml:id="d005l288" n="3" rend="numbered">Et aprés que nouz avons dit de la fin de cest saint abbé, dirons de la turbation de
                    Gisolfe.</p>
                    <lb/>
                </div2>
                <div2 xml:id="d005c046" n="[46]">
                    <head>[46]</head>
                    <p xml:id="d005l289" n="1" rend="numbered">Encoire cestui prince avoit seminé sur lo grain la zizane, c'est entre lo abbé Desidere
                    de Mont de [fol. 165b] Cassin et Eldeprandre, archedyacone de l'Eglize de Rome, liquel
                    estoient granz amis.</p>
                    <p xml:id="d005l290" n="2" rend="numbered">Cestui prince mist grant discorde par ses menso[n]ges.</p>
                    <p xml:id="d005l291" n="3" rend="numbered">Veez ci la discorde.</p>
                    <lb/>
                </div2>
                <div2 xml:id="d005c047" n="[47]">
                    <head>[47]</head>
                    <p xml:id="d005l292" n="1" rend="numbered">Cestui refusoit la compaingnie de la fame et feingnoit une fause deligion de castité
                    et s'esforçoit de mostrer autre choze qu'il non avoit en cuer.</p>
                    <p xml:id="d005l293" n="2" rend="numbered">Et celle qui lui estoit moillier et donnee de lo pere et de touz ses parens chasa,
                    et destrust la conjunction de lo mariage.</p>
                    <p xml:id="d005l294" n="3" rend="numbered">Et dit cestui moinne qui ceste ystoire compila qu'il non vouloit dire en quel maniere
                    il complisoit sa volenté carnal et luxuriose, quar, s'il lo deist, li aier pour tele
                    parole seroit corupt, dom nouz porrions estre malades.</p>
                    <p xml:id="d005l295" n="4" rend="numbered">Pour ceste parole, je conclude que cestui Gisolfe pechasse contre nature carnalment.</p>
                    <p xml:id="d005l296" n="5" rend="numbered">Avons adont la falze castité.</p>
                    <p xml:id="d005l297" n="6" rend="numbered">Conclude cestui storiografe que non se veut tant delecter de dire li acti et li operation
                    d'autre qu'il laisse l'Ystoire de li Normant.<lb/> <lb/>Explicit liber quartus.</p>
                    <lb/>
                </div2>
            </div1>
            <div1 xml:id="d006" type="section" n="5">
                <head>LIVRE V</head>
                <div2 xml:id="d006c000" n="indice">
                    <p xml:id="d006l1" n="1" rend="unnumbered"><lb/>LIVRE V<lb/> <lb/>Incipiunt capitula quinti libri.<lb/> <lb/>1 : Des vertus de
                    Robert<lb/>2 : De l'avision qui fu revelee a un moinne de Mont Cassyn.<lb/>3 : De l'avision
                    de lo prestre.<lb/>4 : De ceuz qui vouloient contre li.<lb/>[5] : Del feu et de la flame
                    qui issoit del mont Bibio.<lb/>[6] : Comen[t] fu assegie et prise Troya.<lb/>[7] : Coment
                    li duc delivera se lever contre li sarrazin et atendoit lo jugement de la volenté de
                    Dieu.<lb/>[8] : [fol. 165va] : Coment fu cachié Vultimine de ammirate et fouy a lo duc.<lb/>[9]
                    : Coment comist lo royalme a Gofrede, et il ala en Puille.<lb/>[10] : Coment Rogier
                    et Goffré assallirent Sycile. <lb/>[11] : Coment cil de Rege murent bataille contre
                    li sarrazin.<lb/>[12] : Coment li duc envita li Normant pour prendre Sycille.<lb/>[13]
                    : Coment [ala ?] en Calabre o grant cavalerie.<lb/>[14] : Coment lo duc ala veoir le
                    port de Messine.<lb/>[15] : Coment il manda son frere de l'autre part.<lb/>[16] : Coment
                    [lo] caÿto de Messine fu tot taillié, lui et li sien, de li Normant.<lb/>[17] : Coment
                    vindrent autre Normant que cil de prime.<lb/>[18] : Coment fugirent li sarrazin, et
                    li Normant pristrent<lb/>Messine. <lb/>[19] : Coment lo duc ala en Scicille otout ses
                    chevaliers et<lb/>garni bien Messyne de sa gent.<lb/>[20] : Coment lo duc cercha la
                    terre et lo caïte de Rimete ot paiz avuec lui.<lb/>[21] : Coment li cristien, quant
                    il virent lo duc, lui donnerent bataille, et puiz orent paiz avuec lui.<lb/>[22] : Coment
                    li paien pour paour lesserent la cité et fuirenet.<lb/>[23] : Coment lo duc se combati
                    a lo lieu qui se clame Castel Johan, et retorna o victoire a Messyne, et li sarrazin
                    se humilierent vers lui.<lb/>[24] : Coment cil de Palerme se merveillerent et manderent
                    messages et present a lo duc.<lb/>[25] : Coment lo duc fist la rocche el [fol. 165vb]
                    Val Demene et torna a Messine, et pois torna a Rege. <lb/>[26] : Coment lo duc venchi
                    la cité de Otrante.<lb/>[27] : Coment asseja Bar et coment il la prist par force.<lb/>[28]
                    : Coment li Pisen vindrent en aide a lo duc, et mistrent siege entor Palerme, et combatirent
                    contre li sarrazin par mer et par terre.<lb/> <lb/>Ci se finissent li capitule de lo
                    quart livre et se comence lo quint.</p>
                    <lb/>
                </div2>
                <div2 xml:id="d006c001" n="1">
                    <head>1</head>
                    <p xml:id="d006l2" n="1" rend="numbered">Or dit ensi cestui premier capitule de lo quint livre, avieingne que lo duc fust adorné
                    de la dignité de toute vertu, toutes voies passa la poesté de touz autres quar tant
                    estoit humile que, quant il estoit entre sa gent, non paroit seignor mes paroit que
                    ce fust un de sez chevaliers.</p>
                    <p xml:id="d006l3" n="2" rend="numbered">Et non fust nulle tant povre fame vidue ou petit garson qui ne lo peust prendre a conseil
                    et conter lui tout son conseil et sa povreté.</p>
                    <p xml:id="d006l4" n="3" rend="numbered">Justement judica toute gent qui avoient a faire devant lui et, jugeant par droit et
                    par justice, metoit il la pardonnance et la pitié.</p>
                    <p xml:id="d006l5" n="4" rend="numbered">Li rector de l'Eglize honora, et adresa et conserva lor possession, et de lo sien lor
                    dona.</p>
                    <p xml:id="d006l6" n="5" rend="numbered">Et li evesqe et li abbé avoit en reverence, et timoit Crist en cels qui sont [fol. 166a]
                    membres soes.</p>
                    <p xml:id="d006l7" n="6" rend="numbered">Non vouloit recevoir service de ces prelas, comment font alcun prince, mes il s'enclina
                    a servir a eaux.</p>
                    <p xml:id="d006l8" n="7" rend="numbered">Molt observa bien ceste parole : «Tant seras plus grant, plus te humilieras a touz».</p>
                    <p xml:id="d006l9" n="8" rend="numbered">Mes qui porroit dire lo grant cuer de cestui ?</p>
                    <p xml:id="d006l10" n="9" rend="numbered">Quar les manaches de l'empereour non le metoient en paor, li conseill de li emole soe
                    non lui donnoient conturbation, et li castel guarnut et apparelliez non l'emovoient,
                    li arme de ses anemis touz, come vouz savez, non le faisoient fouir, mes il faisoit
                    paour a tout home et de null home est perturbé.</p>
                    <p xml:id="d006l11" n="10" rend="numbered">La soe prosperité et bone fortune il, Jesu Crist, qui lui concede la victoire, lui
                    a ordené, loquel soe victoire par molt revelation le manifesta et par effecte de operation
                    lo approva de estre voir.</p>
                    <lb/>
                </div2>
                <div2 xml:id="d006c002" n="2">
                    <head>2</head>
                    <p xml:id="d006l12" n="1" rend="numbered">Un moinne de [lo] monastier de Saint Lope, loquel monastier est dedens la cité de Bonivent,
                    puiz matutines remest en l'eclize pour dire orations.</p>
                    <p xml:id="d006l13" n="2" rend="numbered">Et subitement s'endormi et vit en avision dui camp plein de pueple, de liquel camp
                    l'un paroit molt grant et l'autre menor.</p>
                    <p xml:id="d006l14" n="3" rend="numbered">Et molt se merveilla lo moinne et demanda en soi meismes dont estoit tant de pueple.</p>
                    <p xml:id="d006l15" n="4" rend="numbered">Alore vint un a lui et lui dist : «Ceste gent sont cil que la majesté de Dieu a subjecte
                    a Robert Viscart, et cest plus grant camp est de la gent qui a lui doivent estre subjecte,
                    mes encoire non lui est subjecte».</p>
                    <p xml:id="d006l16" n="5" rend="numbered">Et [fol. 166b] puiz se resveilla lo moinne et molt se merveilla de ceste avision.</p>
                    <p xml:id="d006l17" n="6" rend="numbered">Et si estoit voir, et lo revit la seconde et la tierce foiz ceste meissmes avision.</p>
                    <lb/>
                </div2>
                <div2 xml:id="d006c003" n="3">
                    <head>3</head>
                    <p xml:id="d006l18" n="1" rend="numbered">Un prestre se dormoit en son lit.</p>
                    <p xml:id="d006l19" n="2" rend="numbered">Vit un bel jardin, en loquel esoit un arbre molt plus bel et molt plus grant de tout
                    li autre.</p>
                    <p xml:id="d006l20" n="3" rend="numbered">Et en lo plus haut de l'arbre estoit une fame molt belle.</p>
                    <p xml:id="d006l21" n="4" rend="numbered">Et Robert Viscart estoit au pié de cel arbre et guardoit la dame.</p>
                    <p xml:id="d006l22" n="5" rend="numbered">Et, subitement, de une grant montaingne venoit un flume molt grant, devant loquel flume
                    tout li pueple fuioit; et Robert remainst tout soul, loquel, par lo commandement de
                    la dame, tout lo flume but.</p>
                    <p xml:id="d006l23" n="6" rend="numbered">Et puiz vint un autre flume, plus grant que lo premier, liquel flume, par lo commandement
                    de la dame, autresi come l'autre but.</p>
                    <p xml:id="d006l24" n="7" rend="numbered">Puiz paroit que venist la tierce aigue, tant grande qu'il paroit que tout lo monde
                    en deust mener.</p>
                    <p xml:id="d006l25" n="8" rend="numbered">Et Robert Viscart, sain et salve, toute la se but par lo comandement de la dame.</p>
                    <p xml:id="d006l26" n="9" rend="numbered">Et dit cestui moinne qui ceste ystoire compila que celle dame qui estoit en cel a[r]bre
                    estoit la Vierge Marie, et li dui flume estoient II pueple, c'est de la et de sa de
                    la mer, liquel Robert subjuga.</p>
                    <p xml:id="d006l27" n="10" rend="numbered">Et lo tiers flume estoit lo impiere romain de Costentinnoble, loquel cestui moinne
                    qui estoit a celui tens vif et escrist ceste cose, o l'ajutoire de Dieu encoire se
                    lo subjuguera.</p>
                    <p xml:id="d006l28" n="11" rend="numbered">Porroit soi entendre que la [fol. 166va] dame fust la Providence devine, pour la disposition
                    de laquelle subjuga et veinchi li Normant, li habiteor de ceste part, et cristien et
                    li sarrazin, quar de ceste troiz manieres de gent ot victoire; dont est de veoir come
                    eschapa de diverses insidiez, et coment aquesta et vainchi lo pueple.</p>
                    <lb/>
                </div2>
                <div2 xml:id="d006c004" n="4">
                    <head>4</head>
                    <p xml:id="d006l29" n="1" rend="numbered">Dieu faisoit prospere lo estat de lo duc Robert et esmovoit la volenté tant de li Normant
                    quant de li autre a estre avec lui; mes lo esperit de emulation et d'envie se commovoit
                    de estre contre lui, quar Gazoline de la Blace, a loquel lo duc avoit donné Bar en
                    trebut, et Rogier liquel se clamoit autresi Toutebove, Balalarde et un qui se clamoit
                    Ami, fil de Galtier, firent conseill contre lo duc pour eaux estre tenuz haut et victoriouz.</p>
                    <p xml:id="d006l30" n="2" rend="numbered">Et le (duc) grec Perrin, liquel par lo impereor de Costentinnople estoit fait [duc]
                    sur Durace, et cerca deniers, pour lesquelz deniers il peust mener li Normant a destruction
                    et lo duc Robert Viscart, et submetre Puille et Calabre a lo empereor, loquel devoit
                    considerer de acroistre lo honor de son seignor.</p>
                    <p xml:id="d006l31" n="3" rend="numbered">Et li presta centenaire de or - et devez entendre florin ou autre monoie de or qui
                    coroit alore -, et rechut ostage dui filz de Gozelin, l'un legittime et l'autre bastart,
                    et rechut lo sacrement; rechut la fille de Rogier [fol. 166vb], lo fil de Ami et lo
                    frere de Belalarde.</p>
                    <p xml:id="d006l32" n="4" rend="numbered">Dont li chevalier pristrent l'or et aünerent turme de larrons, et non pristrent cité
                    ou chastel de lo duc, mes coment larron alloient desrobant de nuit et de jor.</p>
                    <p xml:id="d006l33" n="5" rend="numbered">Et lo duc Robert, loquel senti ceste choze, estoit en Calabre.</p>
                    <p xml:id="d006l34" n="6" rend="numbered">Adont vint en Puille le plus tost qu'il pot, et non se curoit de li anemis soe liquel
                    aloient fore par lo camp, ne de la proie qu'il faisoient non se curoit; mes ala a lor
                    cité, et a Gozelin leva tout ce qu'il avoit, et a Rogier Toutebove tolli tuit li champ
                    soe : ne lui laissa tant de terre ou se peust souterrer!</p>
                    <p xml:id="d006l35" n="7" rend="numbered">Et adont fugirent li chetif devant la face de lo duc; et que non pooient recovrer la
                    grace soe, foÿrent en Costentinnoble a lo empereor.</p>
                    <p xml:id="d006l36" n="8" rend="numbered">Et prist la terre de Ami et de Balalarde, a liquel il leva tout lor bien, et les enrichi
                    de molt de povreté et de misere.</p>
                    <p xml:id="d006l37" n="9" rend="numbered">Mes que la misericorde de lo duc estoit molt grande, Ami retint pour chevalier, et
                    de la terre soe alcune part l'en rendi et l'autre reserva en sa poesté.</p>
                    <p xml:id="d006l38" n="10" rend="numbered">Et Ba[la]larde, pour ce qu'il avoit esté filz de lo frere, tint avec ses filz; et consideroit,
                    dedens petit de temps, de faire lo grant prince, dont lui dona plus cités et chastelz.</p>
                    <p xml:id="d006l39" n="11" rend="numbered">Et quant Perin vit l'or de son seignor malement despendu, manda li ostage a li empereor
                    pour estre descolpé de li deniers qu'il avoit donnez malement.</p>
                    <lb/>
                </div2>
                <div2 xml:id="d006c005" n="[5]">
                    <head>[5]</head>
                    <p xml:id="d006l40" n="1" rend="numbered">En cellui temps, en lo haut mont de Bebie fu faite it boche de laquel issoit flame
                    com cendre, et a tant habundance issoit de cendre de celle bouche que toute la province
                    de iluec entor et quasi toute Calabre et une partie de la terre de Puille fu coverte
                    de celle cendre.</p>
                    <p xml:id="d006l41" n="2" rend="numbered">Et en lo costé de cellui mont apparurent pertus, liquel jamaiz non i avoient esté veuz
                    avant.</p>
                    <p xml:id="d006l42" n="3" rend="numbered">Et de ces pertus issoit un flume de aigue boillant par XV jors continuelment, et par
                    la ou coroit celle aigue, pour la grant chalor, seccha et arst la terre et li arbre.</p>
                    <lb/>
                </div2>
                <div2 xml:id="d006c006" n="[6]">
                    <head>[6]</head>
                    <p xml:id="d006l43" n="1" rend="numbered">Et, quant li anemi de lo duc furent mort et il fu haucié et essaucié par prospere subcession,
                    li victorioz duc vint sur Troye o grant multitude de chevaliers et de petons.</p>
                    <p xml:id="d006l44" n="2" rend="numbered">Il asseja la cité et ordena chasteaux et paveillons entor la cité.</p>
                    <p xml:id="d006l45" n="3" rend="numbered">Et cil de la cité contrestent, et toutes foiz non noient lo tribut acostumé, et encor
                    prometent ajoindre or et chevalz de Grece.</p>
                    <p xml:id="d006l46" n="4" rend="numbered">Et lo duc desprisa ceste choze quar cerchoit lo plus haut lieu de la cité, en loquel
                    lieu vouloit faire un chastel pour constrendre cil de la cité.</p>
                    <p xml:id="d006l47" n="5" rend="numbered">Et cellui chastel bien gain, et li citadin respondirent o pierres et o sagettes; mes
                    lo duc non se parti et non leissa issir cil de la cité defors, ne non laissa entrer
                    li vilain otout la [fol. 167b] vitalle ou pour fare lor aide.</p>
                    <p xml:id="d006l48" n="6" rend="numbered">Et sont li citadin dedens la cité, lo pain lor vient faillant, et font petit feu quar
                    ont petit de laingne; et lo vin lor faut, ne eaue non ont.</p>
                    <p xml:id="d006l49" n="7" rend="numbered">Et voient que lo temps de metre estoit venut, et veoient que autre metoient la ou il
                    avoient seminé; et celles choses, lesquelles il voloient repondre en lor granier, lor
                    estoi[en]t failli.</p>
                    <p xml:id="d006l50" n="8" rend="numbered">Cil de la cité prierent et requistrent pardonna(za)nce a lo duc Robert, quar non vouloient
                    veoir la destruction de la grant Troie.</p>
                    <p xml:id="d006l51" n="9" rend="numbered">Et manderent paiz, et concedirent a lo duc Robert de faire hedifice en la roche et
                    devant les tors.</p>
                    <p xml:id="d006l52" n="10" rend="numbered">Et il fist faire trebuc et autres engins a sa volenté.</p>
                    <p xml:id="d006l53" n="11" rend="numbered">Et Robert cercha lo lieu et lo siege de cité; et en cellui lieu la ou il lui plot,
                    fist faire un singuler chastel a ce, se besoingne lui feist, qu'il poïst contraindre
                    cil de la cité.</p>
                    <lb/>
                </div2>
                <div2 xml:id="d006c007" n="[7]">
                    <head>[7]</head>
                    <p xml:id="d006l54" n="1" rend="numbered">Et puiz que lo duc ot Troie, il pensa en son cuer comment il porroit offendre li sarrazin,
                    liquel occioient li cristien molt fortement.</p>
                    <p xml:id="d006l55" n="2" rend="numbered">Mes que sans la volenté de Dieu nulle chose se puet faire, atendoit alcun signal por
                    loquel il coneust que fust par la volenté de Dieu et atendist victoire, et ensi fu
                    fait.</p>
                    <lb/>
                </div2>
                <div2 xml:id="d006c008" n="[8]">
                    <head>[8]</head>
                    <p xml:id="d006l56" n="1" rend="numbered">En la grant cité de Palerme, en Sycille, estoit amiral un qui se clamoit Vultumine.</p>
                    <p xml:id="d006l57" n="2" rend="numbered">Un sarrazin esmut lo pueple et lo chacerent de la [fol. 167va] cité et se fist amiral.</p>
                    <p xml:id="d006l58" n="3" rend="numbered">Et Vultimino s'en ala habiter a Cataingne, et pensoit coment il porroit vengier la
                    injure soe; mes que non avoit adjutoire de sa gent, recresse a lo cristiennissime duc
                    Robert, et parlerent ensemble et firent amistié.</p>
                    <p xml:id="d006l59" n="4" rend="numbered">Et a ce que, en lo cuer de lo duc, non remainst suspition, Vultimien donna son filz
                    en ostage a lo duc.</p>
                    <p xml:id="d006l60" n="5" rend="numbered">Et puiz que lo sot le sarrazin loquel se clamoit Belcho, l'amistié de ces II, chaza
                    Vultim[in]e de toute Sicille, loquel s'en ala a Rege souz la desfension de lo duc.</p>
                    <lb/>
                </div2>
                <div2 xml:id="d006c009" n="[9]">
                    <head>[9]</head>
                    <p xml:id="d006l61" n="1" rend="numbered">Et quant lo duc vit ceste cose avenir, loquel creoit par ordination de Dieu procedere,
                    se appareilla de prendre Sycille.</p>
                    <p xml:id="d006l62" n="2" rend="numbered">Et que savoit que Goffrede Ridelle savoit sagement governer la chose qui lui estoit
                    commisse et estoit usé de ordener chevalerie et bataille, et a ce qu'il fust sur li
                    autre, lo fist capitain; et commanda a li chevalier de la cité et a li home de mer
                    que plus obeissent a cestui Gofrede capitain que a lui, et promet que plus tost pardonnera
                    a cellui qui non feroit son commandement que a cellui qui non feroit lo commandement
                    de cestui Goffré.</p>
                    <p xml:id="d006l63" n="3" rend="numbered">Et proia lo come Rogier son frere, que par lo conseil de cestui Gofrede deust faire
                    les choses et amer lo de droit cuer, et proia Gofrede que [trattast?] honorablement
                    Vultim[in]e et lui donna abondantement les coses neccessaires.</p>
                    <p xml:id="d006l64" n="4" rend="numbered">Et, por ce que savoit cestui Vultim[in]e li [fol. 167vb] fait de Sycille, dist a Goffrede
                    qu'il face secont la disposition de Vultim[in]e.</p>
                    <p xml:id="d006l65" n="5" rend="numbered">Et clama li Normant pour aler en Sycille pour chacier li sarrazin liquel avoient levé
                    celle ynsule de la main de li cristien, […] pour mener les en Puille.</p>
                    <lb/>
                </div2>
                <div2 xml:id="d006c010" n="[10]">
                    <head>[10]</head>
                    <p xml:id="d006l66" n="1" rend="numbered">Et puiz lo duc s'en ala en Puille.</p>
                    <p xml:id="d006l67" n="2" rend="numbered">Et orent conseill li seignor ensemble, et appareillerent lor navie, et pristrent fortissime
                    chevalier : et coment les mena Vultimine, [comencerent ?] a aler en Sycille a un chastel
                    qui se clame Rimate.</p>
                    <p xml:id="d006l68" n="3" rend="numbered">Et li chevalier se donnerent a terre aprés et pristrent proie.</p>
                    <p xml:id="d006l69" n="4" rend="numbered">Et, pour ce qu'il n'estoit nul qui lor deist noient, li chevalier aloient joiant et
                    espassant par les champs.</p>
                    <p xml:id="d006l70" n="5" rend="numbered">Et, la nuit aprés, alerent a Messine, laquelle lui estoit aprés, et subitement lui
                    donnerent bataille.</p>
                    <p xml:id="d006l71" n="6" rend="numbered">Et li sarrazin qui lo sentirent, sanz nombre, o flacolle alumees, issirent fors de
                    la terre a estre contre la force de li Normant, et commencerent a combatre.</p>
                    <p xml:id="d006l72" n="7" rend="numbered">Et de part en part faisoient aguat de nuit.</p>
                    <p xml:id="d006l73" n="8" rend="numbered">Molt en sont ferut de li sarrazin et plus en sont mort.</p>
                    <p xml:id="d006l74" n="9" rend="numbered">Et ceuz qui estoient as champs se tenoient fort et se creoient coillir li cristien
                    en mege, a ce que nul non eschapast.</p>
                    <p xml:id="d006l75" n="10" rend="numbered">Et puiz fu jor, li cristien ferirent sur li sarrazin en li lieu dont estoi[en]t appareillié,
                    et occistrent molt de li sarrazin.</p>
                    <p xml:id="d006l76" n="11" rend="numbered">Et ensi issirent perillouz, et allerent par lo destroit des lieuz, et sanz voie descendirent
                    a lo lite de la mer.</p>
                    <p xml:id="d006l77" n="12" rend="numbered">Et, por ce que trouverent la mer molt tempestuose, non porent torner [fol. 168a] a
                    Rege; dont, par paor et par froit, estoient molt mal et aterndoient l'ajutoire de Dieu
                    pour pooir eschaper.</p>
                    <p xml:id="d006l78" n="13" rend="numbered">Mes puiz troiz jors, la tempeste de la mer passa et lo mer retorna en paiz.</p>
                    <p xml:id="d006l79" n="14" rend="numbered">Et adont comencerent a occirre lo bestiame et lo laisserent, quar avoient paor, s'il
                    lor portoient ou se tardoient, ne lor fust occasion de morir en mer.</p>
                    <p xml:id="d006l80" n="15" rend="numbered">Et Gofré dist que ce n'estoit pas bon conseill de retorner a fatiguier sans gaaing
                    et utilité a cellui ami qui les atendoient.</p>
                    <p xml:id="d006l81" n="16" rend="numbered">Et chargerent lo navie de bestes otoute celle proie complite de faire, et en un jor
                    tornerent a Rege a li compaingnon lor.</p>
                    <p xml:id="d006l82" n="17" rend="numbered">Et puiz qu'il furent retornez, li cristien donnerent la proie pour resituer une ecclise
                    a l'onor de Dieu, pour laquelle il avoient eu victoire.</p>
                    <p xml:id="d006l83" n="18" rend="numbered">Et maintenant ceste premere bataille et victoire laquelle avoient eue contre li sarrazin,
                    et ce senefierent a lo glorious duc lor Robert.</p>
                    <lb/>
                </div2>
                <div2 xml:id="d006c011" n="[11]">
                    <head>[11]</head>
                    <p xml:id="d006l84" n="1" rend="numbered">Et pour ce que en la cité de Rege habitoient sarrazin et cristien, se volirent mostrer
                    que estoient fidel a lo duc; et pour non faire soi suspecte, tant li cristien quant
                    li sarrazin qui ilec habitoient armerent soi contre li pagan de Sycille et comencerent
                    a combatre l'une nef contre l'autre.</p>
                    <p xml:id="d006l85" n="2" rend="numbered">Li sajetes volent par lo aer de toutes pars, en sont feruz molt : XI cristien furent
                    mort et une nef de li cristien fu prise.</p>
                    <p xml:id="d006l86" n="3" rend="numbered">Et ensi, o damage, li citadin de Rege retornerent a lor cité.</p>
                    <lb/>
                </div2>
                <div2 xml:id="d006c012" n="[12]">
                    <head>[12]</head>
                    <p xml:id="d006l87" n="1" rend="numbered">[fol. 168b] Et quant li duc gentil senti la mort de li cristien et la victoire de li
                    Normant, clama a soi li chevaliers et les envita a prendre Sycille.</p>
                    <p xml:id="d006l88" n="2" rend="numbered">Et lor dist : «Je voudroie delivrer li cristien et li catholici, liquel sont constreint
                    de la servitute de li sarrazin, et desirre molt de chacier les de la servitute lor
                    et faire venjance de la injure de Dieu.»</p>
                    <p xml:id="d006l89" n="3" rend="numbered">Et li hardi et vaillant Normant respondirent qu'il sont appareilliez a faire ceste
                    bataille.</p>
                    <p xml:id="d006l90" n="4" rend="numbered">Et promistrent, o l'aide de Dieu, de subjugar li sarrazin, et rechurent grace et dons
                    de lo seignor duc.</p>
                    <lb/>
                </div2>
                <div2 xml:id="d006c013" n="[13]">
                    <head>[13]</head>
                    <p xml:id="d006l91" n="1" rend="numbered">Li duc ala devant, et li Normant lo secuterent sans nombre.</p>
                    <p xml:id="d006l92" n="2" rend="numbered">Et vindrent de Puille en Calabre, et s'asemblerent en un lieu qui se clamoit Sainte
                    Marie de lo Fare.</p>
                    <p xml:id="d006l93" n="3" rend="numbered">Et, puiz que li sarrazin sentirent que lo excellent duc venoit avec li fortissime Normant,
                    il orent molt grant paour et bien creoient que eaux et lor terre seroient destruct.</p>
                    <p xml:id="d006l94" n="4" rend="numbered">Et s'en vont a un qui se clamoit Sausane, liquel estoit eslit amiral en Palerme, et
                    cercherent grant ajutoire et secors a Messine.</p>
                    <p xml:id="d006l95" n="5" rend="numbered">Et cestui aplica lor petition et o XXIV nez, liquel se clamoi[en]t gath, lo artifice,
                    et lo artifice, et lor manda autresi da vivre.</p>
                    <p xml:id="d006l96" n="6" rend="numbered">Et, pour delivrer la terre, manda VIIIc chavaliers.</p>
                    <lb/>
                </div2>
                <div2 xml:id="d006c014" n="[14]">
                    <head>[14]</head>
                    <p xml:id="d006l97" n="1" rend="numbered">Et lo duc excellentissime laissa li chevalier en terre et fist armer molt sollempnels
                    mariniers II galeez [fol. 168va] subtillissime et molt velocissime.</p>
                    <p xml:id="d006l98" n="2" rend="numbered">Et en une entra il, et en l'autre son chier frere Rogier; et sans paour vont pour provoier
                    lo port de Messine.</p>
                    <p xml:id="d006l99" n="3" rend="numbered">Et li sarrazin sentirent qui estoient ces galees, et les persecuterent pour les prendre,
                    ces espions - c'est qu'il aloient pour espier et pour veoir.</p>
                    <p xml:id="d006l100" n="4" rend="numbered">Et pour ce, non laissa Robert qu'il non provoie celle terre et quasi toute Secylle;
                    et, secur, retorna a sa gent.</p>
                    <lb/>
                </div2>
                <div2 xml:id="d006c015" n="[15]">
                    <head>[15]</head>
                    <p xml:id="d006l101" n="1" rend="numbered">Et puiz que li duc torna, tot lo exercit de li chevalier fu fortificat.</p>
                    <p xml:id="d006l102" n="2" rend="numbered">Et pristrent l'arme et demanderent li nef, quar voloient aler de l'autre part de la
                    ripe pour combatre avec li sarrazin.</p>
                    <p xml:id="d006l103" n="3" rend="numbered">Et non atendoient lo comandement de lo duc, et lo duc sapientissime les restreint
                    et non les lessa persecuter la propre volenté lor.</p>
                    <p xml:id="d006l104" n="4" rend="numbered">De toute celle grant multitude, II cent et LXX en eslut, sur liquel il mist lo sien
                    frere Rogier, et lo fist gofanonier de XIII nefs; et les manda de l'autre [part] a
                    nagier de nuit, a ce que non fussent sentut de li sarrazin, et alerent, et se rescondirent
                    en un lieu qui se clame Calcare.</p>
                    <p xml:id="d006l105" n="5" rend="numbered">Et, pour lever toute esperanze a li Normant de retorner, Rogier remanda les nefs a
                    lo duc.</p>
                    <lb/>
                </div2>
                <div2 xml:id="d006c016" n="[16]">
                    <head>[16]</head>
                    <p xml:id="d006l106" n="1" rend="numbered">Et puiz, quant il fu jor, li Normant se leverent, et se adonnerent de lor armes, et
                    monterent sur lor chevaux; et sans paour vont contre Messine quar se delectoient de
                    veoir ceaux que erant venut a destru-[fol. 168vb]-re.</p>
                    <p xml:id="d006l107" n="2" rend="numbered">Et un official de Messine, loquel se clamoit caïto celle office, et estoit conoscentico
                    de la terre, vint de Palerme o XXX chevaliers, et portoit monoie, et venoit pour desfendre
                    la cité.</p>
                    <p xml:id="d006l108" n="3" rend="numbered">Li home furent occis et despoilliés, et levé la monoie et li mul et li caval et ce
                    qu'il portoient.</p>
                    <p xml:id="d006l109" n="4" rend="numbered">Et ensi li Normant, riche o victoire, alloient gardant de toutes pars.</p>
                    <lb/>
                </div2>
                <div2 xml:id="d006c017" n="[17]">
                    <head>[17]</head>
                    <p xml:id="d006l110" n="1" rend="numbered">Et, regardant en la mer, virent de loing venir les nefs qu'il en avient mandees, en
                    lesquelles venoient cent et septante chevaliers liquel mandoit lo duc a lor adjutoire;
                    dont ceaux qui les virent premerement en orent joie pour li compaingnon qu'il recevoient.</p>
                    <p xml:id="d006l111" n="2" rend="numbered">Et ceux qui vindrent puiz orent grant joie de la victoire que lor compaingnons avoient
                    ensi eue.</p>
                    <lb/>
                </div2>
                <div2 xml:id="d006c018" n="[18]">
                    <head>[18]</head>
                    <p xml:id="d006l112" n="1" rend="numbered">Et ensi, quant cestui furent ensi assemblé, il s'apareillerent de veoir la cité et
                    prover coment il estoient hardi [a] ceuz qui estoient dedens la cité.</p>
                    <p xml:id="d006l113" n="2" rend="numbered">Et puiz, ceuz de li sarrazin qui esoient en la haute mer pour veoir et li guarde de
                    la terre virent lo mulle de [lo] caïto et de li sien chevalier, et sorent qu'il estoit
                    occis.</p>
                    <p xml:id="d006l114" n="3" rend="numbered">O grant paour cercherent de fugir, et pristrent diverses voiez pour eaux garder de
                    l'arme de li Normant : aucun foïent par mer, aucun par la rippe, sans tenir voie,
                    entre val et mont, et par li silve fuioient absconsement.</p>
                    <p xml:id="d006l115" n="4" rend="numbered">Et li Normant, secur, entrent en la cité; et partent [fol. 169a] entre eaux la moillier
                    et li filz, li servicial et la masserie, et ce que il troverent de ceuz qui s'en estoient
                    fouys.</p>
                    <p xml:id="d006l116" n="5" rend="numbered">Et lo firent asavoir a lo famosissime duc Robert comment avoient prise la cité et
                    la victoire que de Dieu avoient receue par Goffrede Ridelle, et lui prierent qu'il
                    venist prendre la cité laquelle il avoient aquestee.</p>
                    <p xml:id="d006l117" n="6" rend="numbered">Et, quant lo duc Robert sot que Messine estoit prise, il en rendi grace a Dieu tout
                    puissant, de loquel procede toute victoire et triumphe; et, avieingne que son cuer
                    estoit molt joiouz et alegre, toutes voiez il avoit en memoire lo benefice celestial,
                    et toute la vertu et lo triumphe qu'il avoit, contoit que venoit de Dieu et non de
                    sa vertu.</p>
                    <p xml:id="d006l118" n="7" rend="numbered">Et commanda a touz les Normans que il devissent aler et testifier que ceste bataille
                    procede de Dieu, liquel de petit de chevalier que il avoit mandé avoit Dieu donné
                    vertut de faire virtuose voie et avoit concedut la cité, «dont porrons parturber tout
                    li pagan».</p>
                    <lb/>
                </div2>
                <div2 xml:id="d006c019" n="19">
                    <head>19</head>
                    <p xml:id="d006l119" n="1" rend="numbered">Adont comanda que diverse maniere de navie et de mariniers vertissent devant la soe
                    presence, et particulerement devissent aler les nez.</p>
                    <p xml:id="d006l120" n="2" rend="numbered">Et maintenant li Normant, joiant et liez, entrerent as nefs.</p>
                    <p xml:id="d006l121" n="3" rend="numbered">Et, pour la grant volenté qu'il avoient de aler, li servicial non portoient honor
                    a lor seignor pour lo laissiez aler devant, ne li seignor non atendoit son servicial.</p>
                    <p xml:id="d006l122" n="4" rend="numbered">Et en-[fol. 169 b]-trerent li chevalier et li pedon en la mer, qui estoit paisible
                    et belle, et maintenant la passerent, et alerent a lo port de Messine, et se acompaingnerent
                    avec li chevalier liquel devant avoient prise la cité.</p>
                    <p xml:id="d006l123" n="5" rend="numbered">Et aprés ce, ala lo gloriosissime duc Robert; et esguarda les forteresces de la cité
                    et (de) li hedifice de li mur et des maisons, et li siege et disposition de la rippe.</p>
                    <p xml:id="d006l124" n="6" rend="numbered">Et, que la cité estoit vacante des homes liquel i habitoient avant, il la forni de
                    ses chevaliers, et pour lui la fortifica de grant forteresce.</p>
                    <lb/>
                </div2>
                <div2 xml:id="d006c020" n="20">
                    <head>20</head>
                    <p xml:id="d006l125" n="1" rend="numbered">Et puiz nombra li chevalier et li pedon, et trova que tant estoient li chevalier quant
                    li pedon - c'est mille -, mes que se fioit plus en Dieu que (que) en la multitude,
                    avec celle petit de gent qu'il avoit commensa a chevaucier plenement et atendant continuelment
                    li home de pié, et vint a une cité qui se clame Rimete.</p>
                    <p xml:id="d006l126" n="2" rend="numbered">Et li sien avenement non faisoit tant solement paour a li voisin, mes autresi faisoit
                    paour a cil qui estoient de loing : dont lo caïte de celle cité, pour paour, lui ala
                    a genoilz devant, et lui demanda paiz, et lui donna present pour tribut, et se obliga
                    de estre a son comandement tout entierement.</p>
                    <lb/>
                </div2>
                <div2 xml:id="d006c021" n="21">
                    <head>21</head>
                    <p xml:id="d006l127" n="1" rend="numbered">Et puiz s'en ala lo duc a False, a lo pié de lo grant mont et menachant Mongibello,
                    et comanda de fichier ilec li paveillon. [fol. 169va]</p>
                    <p xml:id="d006l128" n="2" rend="numbered">Et demora iluec par alcuns jors; et li pueple cristien qui estoient la entor vindrent
                    a lui o dons et o victaille, asquels il concedi et donna seurté.</p>
                    <p xml:id="d006l129" n="3" rend="numbered">Et puiz donna bataille a une cité qui se clamoit Conturbe, laquelle estoit aprés.</p>
                    <p xml:id="d006l130" n="4" rend="numbered">Et, pour ce que celle cité avoit haus murs et profundissimes fossez, non la pot veincre.</p>
                    <lb/>
                </div2>
                <div2 xml:id="d006c022" n="22">
                    <head>22</head>
                    <p xml:id="d006l131" n="1" rend="numbered">Et, pour la fame de cestui gloriosissime seignor, cil qui habitoient as cités fuioient
                    devant la face soe et fondoient coment la cyre devant lo feu, et en tant que dui grant
                    cités, c'est Paterne et Emmellesio, furent trovees vacantes, sanz nul home.</p>
                    <p xml:id="d006l132" n="2" rend="numbered">Et Vultimine, de loquel aveme dit que estoit chacié de Sycille de Belchoal, estoit
                    governeor de tout lo esercit et lo duc.</p>
                    <lb/>
                </div2>
                <div2 xml:id="d006c023" n="23">
                    <head>23</head>
                    <p xml:id="d006l133" n="1" rend="numbered">Et puiz vindrent a une haute cité laquelle se clamoit Chastel Johan; et la atendirent
                    bataille et varie avenement par quatre jors, quar tuit ceauz qui estoient fouis de
                    li autre cités et chastel estoient reclus en celle cité.</p>
                    <p xml:id="d006l134" n="2" rend="numbered">Et, en la fin, Balchaot, liquel estoit plus fort et plus sage de bataille, o autre
                    official liquel se clamoient caÿti, issirent defors, liquel acompaingniez de XV mille
                    chevalier et cent mille pedons.</p>
                    <p xml:id="d006l135" n="3" rend="numbered">Une ystoire non met que li pagan i fussent se non XV mille, mes force que non fait
                    mention de li pedon.</p>
                    <p xml:id="d006l136" n="4" rend="numbered">Et li cristien furent solement VII cent.</p>
                    <p xml:id="d006l137" n="5" rend="numbered">Et puiz, quant lo magnifico duc vit ceste gent [fol. 169vb], liquel n'avoit que mille
                    chevaliers et mille pedons et non plus, sans paour vouloit aler contre eaux, et conforta
                    li soe o ceste parole : «L'esperance nostre est fermee plus en Dieu que en grant multitude
                    de combateors.</p>
                    <p xml:id="d006l138" n="6" rend="numbered">Non aiez paor quar nous avons Jesu Crist avec nouz, loquel dist : "Se vouz avez tant
                    de foi coment un grain de sinappe et vous dites a li mont qu'il se partent, il se
                    partiront".</p>
                    <p xml:id="d006l139" n="7" rend="numbered">La fermeté de la foi nostre a la calor de lo Saint Esperit, quar en lo nom de la Sainte
                    Trinité chacerons ceste montaingne, non de pierres ne de terre, mes de l'ordure de
                    heresie et perversité accolta.</p>
                    <p xml:id="d006l140" n="8" rend="numbered">Purgame adonc nos pechiés par confession et par penitance, et recevons le cors et
                    lo sanc de Crist, et rappareillons les armes nostres, quar Dieu est potent a nouz,
                    petite gent et fidel, de donner victoire de la multitude de li non fidel».</p>
                    <p xml:id="d006l141" n="9" rend="numbered">Et ensi fu fait, et se firent lo signe de la croiz, et haucerent lo gofanon, et commencerent
                    a combatre.</p>
                    <p xml:id="d006l142" n="10" rend="numbered">Mes Dieu combat pour [l']exercit de li Normant cristien, kar les salva, et li non
                    fidel confondi et destruist.</p>
                    <p xml:id="d006l143" n="11" rend="numbered">Et furent li pagane a fuir, et donna cuer a li cristien de persecuter li paien.</p>
                    <p xml:id="d006l144" n="12" rend="numbered">Et fu une cose merveillouse et qui jamaiz non fu oïe, quar nul de li chevalier ne
                    de li pedon non fu occis ne ferut, mes de li paien tant en furent occis que nul home
                    non [fol. 170a] puet savoir lo nombre.</p>
                    <p xml:id="d006l145" n="13" rend="numbered">Totes foiz l'autre ystoire met que de li cristien en furent alcun mort, mes petit,
                    et de li sarrazin furent mort X mille, et V mille se recupe[re]rent en la terre de
                    Chastel Jehan - loquel est maintenant dist lo Chastel Saint Jehan -, mes c'est a entendre
                    de li chevalier solement; et ceste ystoire parle de li chevalier et de li pedon.</p>
                    <p xml:id="d006l146" n="14" rend="numbered">Et met celle ystoire que non furent soul li Sycillien, mes furent autresi de Arabe
                    et de Affrica.</p>
                    <p xml:id="d006l147" n="15" rend="numbered">Et non failloient li paien de fouir ne li cristien de enchaucier les, jusque qu'il
                    vindrent a lo mur de la terre; et a li fossé sont pris li chevalier; li mort sont
                    despoilliez, li prison sont mis a estre esclave de aspre service.</p>
                    <p xml:id="d006l148" n="16" rend="numbered">De quatre part de la cité furent fait li chastel fermez de forteresce, et gastoient
                    li arbre et li labour.</p>
                    <p xml:id="d006l149" n="17" rend="numbered">Et, puiz dui mois, li victoriouz duc s'en torna a Messine, laquelle victoire turba
                    l'arme de ceuz de la terre entor.</p>
                    <p xml:id="d006l150" n="18" rend="numbered">Et adont se humilia la dure volenté lor a estre subjecte a li victoriosissime duc.</p>
                    <p xml:id="d006l151" n="19" rend="numbered">Et qu'est besoingne de plus dire ? O les bras ploiez et la teste enclinee, de toutes
                    pars venent li caÿte, et aportent domps, et ferment pais avec lo duc, et se soumetent
                    a lui et lor cités.</p>
                    <lb/>
                </div2>
                <div2 xml:id="d006c024" n="24">
                    <head>24</head>
                    <p xml:id="d006l152" n="1" rend="numbered">Et lo amirail de Palerme, quant il vit que les cités de iluec entor faisoient paiz
                    et se subjungoient, a ce que il, qui estoit meil-[fol. 170b]-lor, non remainst derriere,
                    manda message a lo duc Robert o divers present : c'est paille copertez a ovre d'Espaingne,
                    dras de lin, vaisseaux de or et d'argent, et mulle adornez de frein royal et selles
                    appareilliez de or, et, secont la costumance de li sarrazin, XL sac en liquel estoient
                    LXXX mille tarin.</p>
                    <p xml:id="d006l153" n="2" rend="numbered">Et lo duc pensa une grant soutillesce, et manda regraciant a lo amiral pour lo present
                    qu'il avoit receu un qui se clamoit dyacone Pierre, liquel entendoit et parloit molt
                    bien coment li sarrazin, et lui comanda qu'il non parlast a la maniere de li sarrazin,
                    mes escoutast et entendist, si que il lui seust dire l'estat de li sarrazin et de
                    la cité.</p>
                    <p xml:id="d006l154" n="3" rend="numbered">Et li amiral fu molt liez de ce que li duc lui avoit mandé message, et se creoit avoir
                    son amistié.</p>
                    <p xml:id="d006l155" n="4" rend="numbered">Et dont cellui Pierre, loquel avoit lo duc mandé en message, fu bien receu et honorablement,
                    et lui donna li amiral molt domps.</p>
                    <p xml:id="d006l156" n="5" rend="numbered">Et Pierre fait assavoir a lo duc coment la cité est asoutillié, et ceuz de la cité
                    sont comme lo cors sans l'arme.</p>
                    <lb/>
                </div2>
                <div2 xml:id="d006c025" n="25">
                    <head>25</head>
                    <p xml:id="d006l157" n="1" rend="numbered">Et, puiz que la multitude [de] li cristien liquel habitoient en un lieu qui se clamoit
                    lo Val Demanne vindrent por estre aidié de lo duc, et que desirroient de non estre
                    subjecte a li paien, lui firent tribut de or et habondance de cose de vivre.</p>
                    <p xml:id="d006l158" n="2" rend="numbered">Et ordena foire et marchié, dont fussent toutes chozes de vendre.</p>
                    <p xml:id="d006l159" n="3" rend="numbered">Et, pour ceste ordinacion, li [fol. 170va] chevalier prennent cuer et non se curerent
                    molt de retorner a la cité lor.</p>
                    <p xml:id="d006l160" n="4" rend="numbered">Et, que lo entention de lo duc estoit en saint Marc evangeliste, en loquel avoit devotion
                    pour ce que, quant ala en Calabre, hedifica la rocche de Saint Marc, pour laquelle
                    acquesta tote Calabre, en cellui Val Demane, pour desfension de li cristien et a acquester
                    toute la Sicylle, fist un chastel qui se clamoit Saint Marc.</p>
                    <p xml:id="d006l161" n="5" rend="numbered">Et la garde de lo castel commist a Guillerme de Malc et a ses chevaliers.</p>
                    <p xml:id="d006l162" n="6" rend="numbered">Et puiz lo duc cristiennissime, quant il ot victoire pour la mort de sarrazin, si
                    s'esjoï en Dieu Crist, torna o li sien chevalier a Messine.</p>
                    <p xml:id="d006l163" n="7" rend="numbered">Et, por moustrer a la chiere moillier soe la prosperité de la victoire que avoit eue
                    a Messyne, lui manda que venist a lui par lo sage home Goffré Rindielle.</p>
                    <p xml:id="d006l164" n="8" rend="numbered">Et quant il ot appareillié chevaliers, torna en Calabre a la moillier.</p>
                    <lb/>
                </div2>
                <div2 xml:id="d006c026" n="26">
                    <head>26</head>
                    <p xml:id="d006l165" n="1" rend="numbered">Et quant lo duc sapientissime vit la disposition et lo siege de Palerme et que des
                    terres voisines estoit aportee la la marcheandise, et se alcuns negassent la grace
                    par terre lui seroit portee par mer, appareilla soi a prendre altre cité, a ce que
                    assemblast autre multitude de navie pour restraindre Palerme, que ne par terre ne
                    par mer puisse avoir ajutoire.</p>
                    <p xml:id="d006l166" n="2" rend="numbered">Et ensi fist, quar premerement asseja Oriente et attornia la de diverses travacles
                    et de chevaliers.</p>
                    <p xml:id="d006l167" n="3" rend="numbered">Et tant l'asseja, que [fol. 170vb] par armes et par poverté, jusque a tant que cil
                    de la cité la rendirent, quar non pooient autre faire.</p>
                    <p xml:id="d006l168" n="4" rend="numbered">Non mest ceste ystoire coment ot brigue avec lo conte Rogier, son frere, et coment
                    lo ala prendre; et, que non lo pot prendre en la cité, lo persequta en Sicille, dont
                    il fu prist de li sarrazin, et lo frere puiz lo rachata.</p>
                    <p xml:id="d006l169" n="5" rend="numbered">Et ensi lo duc et lo conte orent grandissime paiz ensemble comme rayson estoit.</p>
                    <lb/>
                </div2>
                <div2 xml:id="d006c027" n="27">
                    <head>27</head>
                    <p xml:id="d006l170" n="1" rend="numbered">Et de la se parti, et coroné de victoire la soe cheivalerie, et s'en vint a Bar, laquel
                    est la principale terre de toute Puille, quar, puiz que ot veinchut toutes les cités
                    de Puille, torna l'arme soe, laquelle non pooit estre vaincue, a Bar.</p>
                    <p xml:id="d006l171" n="2" rend="numbered">Et, avant que lui donnast bataille, demanda a cil de la cité qu'il lui fussent subjecte.</p>
                    <p xml:id="d006l172" n="3" rend="numbered">Et contresterent cil de la cité, et dient que, pour nulle molleste qui lo[r] fust
                    faite, ne se voloient partir de la fidelité de lo impereor.</p>
                    <p xml:id="d006l173" n="4" rend="numbered">Et quant li fortissime duc entendi ceste response, fist chastelz et divers tribuque.</p>
                    <p xml:id="d006l174" n="5" rend="numbered">Et quant li chevalier de lo duc donnoient bataille, issoient defors cil de Bar, mes
                    plus issoient a lor mort que a la bataille.</p>
                    <p xml:id="d006l175" n="6" rend="numbered">Mes quant la sapience del duc vit que par terre non se pooit prendre, quar Bar est
                    les troiz pars en mer, il fist venir molt de nefs et enclost cil de la cité en tel
                    maniere que remestrent molt povre de grain.</p>
                    <lb/>
                    <p xml:id="d006l176" n="7" rend="numbered">Et se parti la cité en dui part, quar Bisantie [et] une grant part voloit desfendre
                    la terre pour l'empereor, [fol. 171a] et Argence la subjection de le noble et puissant
                    duc Robert.</p>
                    <p xml:id="d006l177" n="8" rend="numbered">Mes non ademora Bisancie et s'en ala en Costentinnoble, et lo significa lo fait a
                    lo impereor, et demanda adjutoire.</p>
                    <p xml:id="d006l178" n="9" rend="numbered">Et Argencie denuncia a Robert que Bisancie estoit alé a lo impereor.</p>
                    <p xml:id="d006l179" n="10" rend="numbered">Et lui manda lo duc Robert derriere quatre galees legeres pour prendre lo, mes li
                    dui furent noiez et li autre dui tornerent a lo duc o damage.</p>
                    <p xml:id="d006l180" n="11" rend="numbered">Et Bisancie rechut de lo empereor et empetra ce qu'il queroit.</p>
                    <p xml:id="d006l181" n="12" rend="numbered">Et manda li empereor un qui se clamoit Stephane Patrie, home religiouz et adorné de
                    toutes bones costumes, et manda avuec lui Avartutele achatepain, a liquel donna molt
                    monoie, et por benediction manda a touz ceuz de la cité une suolle.</p>
                    <p xml:id="d006l182" n="13" rend="numbered">Et lo duc sot que Besantie retornoit, mes non sot que retornoit o plus de nefs, et
                    manda troiz galees pour lo prendre, de liquel galee furent prise dui de Bisantie et
                    la tierce torna a lo duc.</p>
                    <p xml:id="d006l183" n="14" rend="numbered">Et puiz vint Stephane et lo achatepain.</p>
                    <p xml:id="d006l184" n="15" rend="numbered">Li citadin furent liez pour li sulle qu'il rechurent, quar reconforterent la lo[r]
                    fame; mes legerement se consument petit de argent la ou se vendent les coses par chierté,
                    car achatoient lo tomble de frument quatre bysant.</p>
                    <lb/>
                    <p xml:id="d006l185" n="16" rend="numbered">L'autre ystoire si raconte que un de Bar se parti et ala o un dart de nuit, et vint
                    a lo paveillon ou estoit lo duc et [fol. 171b] geta lo dart pour occirre lo duc, et
                    touz les dras lui pertusa, mes la char non tocha.</p>
                    <p xml:id="d006l186" n="17" rend="numbered">Adont lo duc se fist faire (lo duc) une maison de pierres pour estre la nuit a segur.</p>
                    <p xml:id="d006l187" n="18" rend="numbered">Et lo jovene qui mena lo dart fu tant legier qu'il non pot estre pris.</p>
                    <lb/>
                    <p xml:id="d006l188" n="19" rend="numbered">Et la male volenté de Bisantie et de Argentie se vint descoverant, et se distrent
                    paroles l'un a l'autre injurioses, et prometoient l'un a l'autre mort, et li arme
                    se appareillent.</p>
                    <p xml:id="d006l189" n="20" rend="numbered">Et Bysantie, qui avoit la grace de lo impereor et l'amistié de lo achatepain, se creoit
                    en toutes chozes veinchre la protervité de Argentie.</p>
                    <p xml:id="d006l190" n="21" rend="numbered">Et Argerico, qui avoit lo adjutoire de lo duc Robert et li parent et amis avoit plus
                    que Bisantie, manda cert homes pour occirre Bisancie, quant il aloit a la maison de
                    lo achatepain.</p>
                    <p xml:id="d006l191" n="22" rend="numbered">Et ensi fu fait, et fu remez lo impediment de lo duc.</p>
                    <p xml:id="d006l192" n="23" rend="numbered">Et entre ceste coses li home comencerent a entrelaisier la court de [lo] achatepain
                    et frequenter lo palaiz de Argerico; et l'avoient esleu pour seignor, et se enclinerent
                    [a] la volenté de vouloir prometre fidelité a cil qu'il commanderoit.</p>
                    <p xml:id="d006l193" n="24" rend="numbered">Et Argitio conforta li compaingnon, et aidoit a li menor, et donoit chose de vivre
                    a li povre, et les esmovoit a la fidelité de li duc, et lor prometoit domps.</p>
                    <p xml:id="d006l194" n="25" rend="numbered">Et estoit alee la nef de lo duc pour chargier vitaille de vivre, et faisoit dire lo
                    duc que estoit de Argirico, et avuec lui partoit et semblablement lui mandoit deniers.</p>
                    <p xml:id="d006l195" n="26" rend="numbered">Et lo pueple dona une voiz [fol. 171va] lacrimabile pour fame, et distrent a lo achatepain
                    : ou il desfendist la cité, ou il feist licite cose de paiz avec lo duc.</p>
                    <p xml:id="d006l196" n="27" rend="numbered">Et lo accatepain demanda terme jusque a tant qu'il eust escrit a lo impereor la neccessité
                    de lo pueple.</p>
                    <p xml:id="d006l197" n="28" rend="numbered">Et manda messages especialz a lo impereor, qui lui distrent la puissance de lo duc
                    et la neccessité de li home de la terre.</p>
                    <p xml:id="d006l198" n="29" rend="numbered">Et, quant lo impereor sot ceste novelle, il mut son ost au plus tost qu'il pot, et
                    manda IXc dromon de grain – dromon sont coment conestable, coment fussent IX banieres.</p>
                    <p xml:id="d006l199" n="30" rend="numbered">Ceste fu occasion de molt estre mort de cil de Bar, car venoient o cil de lo impereor
                    a combatre contre li Normant et se mistrent entre eaux, quar il se fioient en la fortesce
                    de ceuz, mes non en retorna la moitié a lor maisons.</p>
                    <lb/>
                    <p xml:id="d006l200" n="31" rend="numbered">Et lo duc plus se confortoit, et par lo conseil de Argiritie observa la cité.</p>
                    <p xml:id="d006l201" n="32" rend="numbered">Et cil de la cité alerent une autre foiz a lo acatepain, et une grant partie de cil
                    de la cité manderent disant a lo impereor coment molt en estoient [mort] de povreté
                    de la fame, et tant par letre quant par message signifierent a lo impereor.</p>
                    <p xml:id="d006l202" n="33" rend="numbered">Molt en fu dolent lo impereour, non sot que faire et non trova qui vousist venir au
                    Bar pour la paor qe li Grez avoient prise de li fortissime Normant.</p>
                    <p xml:id="d006l203" n="34" rend="numbered">Et finalement Gozolin, liquel estoit fouy devant la face de lo duc, s'en vint devant
                    [fol. 171vb] lo imperour, et dist qu'il estoit prest et appareillié d'aler contre
                    le duc Robert a Bar, et dist que fidelement pensoit de faire lo fait de lo impereor
                    et de vengier soi de son injure.</p>
                    <p xml:id="d006l204" n="35" rend="numbered">Et demanda talente d'or et copie de pailles et de joiauz, a ce qu'il puisse departir
                    li Normant de la force de Robert.</p>
                    <p xml:id="d006l205" n="36" rend="numbered">Li tresor de lo impereor se apetisa, quar se donoit a lo chevalier, et donna li chevaliers
                    a solde, et a cest voiage lui donna XX nefs.</p>
                    <p xml:id="d006l206" n="37" rend="numbered">Et a grant joie entrent en mer, et sonent tympanes et organes et grant quantité de
                    trompes, et aloient saltant, et vindrent envers Bar.</p>
                    <p xml:id="d006l207" n="38" rend="numbered">Et puiz, quant il furent aprés, il estoit nuit.</p>
                    <p xml:id="d006l208" n="39" rend="numbered">Il font feu et haucent li facole alumees, a ce que cil de la cité se donassent alegresce
                    de lor venue et li anemis eussent paour.</p>
                    <p xml:id="d006l209" n="40" rend="numbered">Mes lo duc se leva sans nulle paour et tantost manda la soe navie.</p>
                    <p xml:id="d006l210" n="41" rend="numbered">Et que covient plus dire ? Gozelin fu pris et IX nefs, et la richesce qu'il portoient
                    fu de lo duc, et li autre foÿrent et se recupererent a la cité.</p>
                    <lb/>
                    <p xml:id="d006l211" n="42" rend="numbered">Adonc toute la cité, o grant dolor et o grant plor, dient la male fortune lor.</p>
                    <p xml:id="d006l212" n="43" rend="numbered">Gozolin fu mis en prison; et de li autre Grex alcun furent occis et aucun furent mis
                    en prison.</p>
                    <p xml:id="d006l213" n="44" rend="numbered">Argitie, voiant que toutes les chozes aloient prospere a Robert secont la volenté
                    de Dieu, non [fol. 172a] voust plus prolongier de donner lui la cité, et manda une
                    fille qu'il avoit en ostage a lo duc.</p>
                    <p xml:id="d006l214" n="45" rend="numbered">Et lui avec li sien s'en sailli en une haute tor, laquel gardoit pour lo duc.</p>
                    <p xml:id="d006l215" n="46" rend="numbered">Et de toutes pars vienent li turme, meintenant de homes et maintenant de fames, comment
                    s'il feissent la procession.</p>
                    <p xml:id="d006l216" n="47" rend="numbered">Et venent prestres, et vienent moinnes et toute maniere de gent.</p>
                    <p xml:id="d006l217" n="48" rend="numbered">Et ploroient et prioient Arigitie qu'il delivre (la seignorie) la cité de la seignorie
                    de li Normant.</p>
                    <p xml:id="d006l218" n="49" rend="numbered">Mes Arigitie clodi l'oreille et non les vouloit oïr ne veoir, quar pour nulle proiere
                    entend(e) de laissier qu'il non face ce qu'il s'estoit mis en cuer.</p>
                    <p xml:id="d006l219" n="50" rend="numbered">Il estoit passé, petit s'en failloit, quatre ans que continuelment avoient esté en
                    ceste pestilence, et maintenant, par l'operation de cestui Arigitie, furent delivré
                    : lo samedi devant lo dyemenche de Palme, lo gloriouz duc entra en la cité de Bar,
                    et lui, asouttillié pour lo geuner de lo Quaresme, se reconforta o la feste de la
                    Pasque.</p>
                    <lb/>
                </div2>
                <div2 xml:id="d006c028" n="28">
                    <head>28</head>
                    <p xml:id="d006l220" n="1" rend="numbered">En cellui temps, quant lo duc se combatoit pour prendre la cité de Bar, demanda et
                    requist l'ajutoire de cil de Pise, a ce que li sarrazin non soient leissiez o lonc
                    repos et non forrnissent la terre par lonc temps, et que lo duc non demorast trop
                    pour les destruire.</p>
                    <p xml:id="d006l221" n="2" rend="numbered">Et appareillerent li Pisen lor nefs et diverses compaingniez de chevaliers et de arbalestiers,
                    et navigande par la [fol. 172b] mer et droitement vindrent a la cité [de Palerme].</p>
                    <p xml:id="d006l222" n="3" rend="numbered">Et coment veinrent, rompirent la chainne laquelle desfendoit lo intrer et lo issir
                    des nefs de li anemis.</p>
                    <p xml:id="d006l223" n="4" rend="numbered">Part de li Pisain estoient en terre et part en remainrent as nefs, a ce que par terre
                    et par mer feissent brigue a la cité.</p>
                    <p xml:id="d006l224" n="5" rend="numbered">Et, puiz la victoire de lo duc en Puille, li Pisen rechurent grandissimes domps de
                    lo duc et s'en tornerent soi en Pise.</p>
                    <p xml:id="d006l225" n="6" rend="numbered">Et est de noter que l'autre ystoire met molt merveillose victoire que fist lo conte
                    Rogier, frere de lo duc, en Sycille venist a Bar, mes ceste ystoire n'en met noient.<lb/>
                    <lb/>Ci se finist li quint livre.</p>
                    <lb/>
                </div2>
            </div1>
            <div1 xml:id="d007" type="section" n="6">
                <head>LIVRE VI</head>
                <div2 xml:id="d007c000" n="indice">
                    <p xml:id="d007l1" n="1" rend="unnumbered"><lb/>LIVRE VI<lb/> <lb/>Et se comen[cen]t li capitule de lo VIe livre. <lb/> <lb/>1
                    : De la brigue que ot Guillerme Moscarolle contre li prince Richart. <lb/>[2] : Et comme
                    firent paiz.<lb/>[3] : Coment li villain qui habitoient en Pié de Mont se revelerent
                    encontre.<lb/>[4] : Coment li prince vouloit acquester Acquin a la utilité del conte
                    Guillerme.<lb/>[5] : Coment Adenulfe desfendoit Acquin, et Pandulfe Pié de Mont.<lb/>[6]
                    : Coment parlerent ensemble et firent bone paiz Guillerme et Adenulfe.<lb/>[7] : De
                    la fame et de l'onor de Guillerme. <lb/>[8] : De la discorde de li conte de Marsica.<lb/>[9]
                    : Coment lo roy Henri delibera de venir en Ytalie et puiz, quant fu Auguste, s'en torna.<lb/>[10]
                    : Coment Godofrede se leva contre li Normant et comment fu (re) [fol. 172va] reconcilié.<lb/>[11]
                    : Coment Guillerme se leva contre lo prince.<lb/>Coment, venant lo duc Robert, morut
                    Guillerme.<lb/>[13] : Coment lo duc Robert et lo prince Richart firent puiz et allerent
                    ensemble en Sycille.<lb/>[14] : Comment lo duc et lo conte vindrent a Palerme et [lo]
                    conte acquesta la cité de Cataingne.<lb/>[15] : Coment lo conte occist lo rector de
                    la cité d'Aquin.<lb/>[16] : Coment partirent lo palaiz et li ort.<lb/>[17] : De la fain
                    de li pagan et comment furent pris.<lb/>[18] : Coment failli lo vin a lo duc et a tout
                    lo ost.<lb/>[19] : Coment fu prise Palerme, et comment lo duc et tout l'ost i entra.<lb/>[20]
                    : De lo miracle de l'eglize de Sainte Marie.<lb/>[21] : Coment lo duc ot la cité de
                    Mazare, et coment il dona une grant part de Sycille a son frere.<lb/>[22] : De la prosperité
                    et de la victoire del duc Robert.<lb/>[23] : Coment lo conte ala a venchre li autre
                    cités, et coment lo duc fist la roche et rehedifica l'eglize de Sainte Marie, et prist
                    l'ostage et torna en Calabre.<lb/>[24] : Coment lo prince conquesta Aquin; coment la
                    dona a son filz.<lb/>[25] : Coment la vouloit donner a saint Benedit, et de lo moinne
                    liquel fu chacié.<lb/>[26 : ...]<lb/>[27] : Coment, il espia la volenté de ceus de la
                    cité et qu'il vouloient.<lb/>[28] : Come prist lo castel qui se clamoit Sulie.<lb/>[29]
                    : De la proie que fist Jordan en [fol. 172vb] Aquin, et coment il ot la roche et la
                    cité.<lb/> <lb/>Ci comence lo sexte livre et finissent li capitule del sexte livre.</p>
                    <lb/>
                </div2>
                <div2 xml:id="d007c001" n="1">
                    <head>1</head>
                    <p xml:id="d007l2" n="1" rend="numbered">Quant la prospérité de lo duc venoit croissant de degré en degré a ce que fortuneement
                    saillist a la haute dignité, Guillerme mostra par vain conseill [...]; il s'esforsa
                    de anichiller a son pooir l'onor de lo prince Richart.</p>
                    <p xml:id="d007l3" n="2" rend="numbered">Mes, char Dieu non lo soustient tel chose et la divine loi lo desfent que lo seignor
                    soit mis souz la turbation de son servicial, lui donna Richart a conforter sa vertu
                    et donna lui victoire de son anemi.</p>
                    <p xml:id="d007l4" n="3" rend="numbered">Et Guillerme, par lo juste jugement de Dieu, «chaï en la fosse qu'il avoit appareillié
                    pour autre», car desprisa la fille de Richart, laquelle, comme est dit, li avoit donnee
                    pour moillier, et jura de prendre por moillier celle dame qui avoit esté moillier de
                    Adenulfe, duc de Gaiete, laquelle autresi avoit receu lo sacrement.</p>
                    <p xml:id="d007l5" n="4" rend="numbered">Dont Adenulfe, conte de Aquin, avec li frere soe, Lande de Tragete et Pierre, filz de
                    Lande, firent un sacrement avec Guillerme coment porroient contrester a la fortesce
                    de lo prince et lor chasteaux lever de sa poesté.</p>
                    <p xml:id="d007l6" n="5" rend="numbered">Adont Guillerme se mist a la voie de aler en Puille pour cerchier a ses amis adjutoire
                    pour acquester aucuns [fol. 173a] domps.</p>
                    <p xml:id="d007l7" n="6" rend="numbered">Et li amis de lo prince s'en faisoient gabe, et li amis petit li donerent de aide.</p>
                    <p xml:id="d007l8" n="7" rend="numbered">Et, quant il retorna avec li chevalier o cui il avoit fait ligue, entra en Trajete et
                    issi jusque a la rippe de la Gallinare.</p>
                    <p xml:id="d007l9" n="8" rend="numbered">Et lo prince non assembla se non ses chevaliers, et ficcha ses paveillons de la de lo
                    flume de la Gallinaire.</p>
                    <p xml:id="d007l10" n="9" rend="numbered">Et se vergoingna de faire fossez ne drecier chastel, quar en champ dormoient et menjoient
                    li home et li cheval.</p>
                    <p xml:id="d007l11" n="10" rend="numbered">Et li anemis estoient dedens li mur de Trajette, et, come ce fust cose que avant aloient
                    par li camp, maintenant estoient soz clef! Soul, lo conte Adenolfe faisoit entr'elz
                    alcune cose de victoire, mes molt petit, quar alcune foiz issoit avant avuec ses freres
                    et, avec li autre chevalier, occisoient et prenoient chevauz.</p>
                    <p xml:id="d007l12" n="11" rend="numbered">Et, quant il veoient petit de chevaliers aler par lo camp, li conte avuec sa gent le
                    persequtoit.</p>
                    <p xml:id="d007l13" n="12" rend="numbered">Un jor, vit lo conte alcun chevalier corre par lo camp.</p>
                    <p xml:id="d007l14" n="13" rend="numbered">Il corut o li legier cheval soe et, o la lance qu'il tenoit en sa main, feri si fort
                    a un chevalier qu'il rompi la cuisse de lo chevalier et occist lo cheval.</p>
                    <p xml:id="d007l15" n="14" rend="numbered">Mes de toutes ces choses bien rechut lo change de li chevalier de lo prince, quar,
                    por home que occioit lo conte, l'en estoient occis quatre.</p>
                    <p xml:id="d007l16" n="15" rend="numbered">Et pour un cheval qu'il furoit, l'en estoient levés par force troiz; et, se un de [fol.
                    173b] li caval de li prince estoit occis, l'en estoient donez X.</p>
                    <p xml:id="d007l17" n="16" rend="numbered">Et pour Guillerme et sez compaingnons accressoit ennui et traval.</p>
                    <p xml:id="d007l18" n="17" rend="numbered">Et comencerent (a fouir de lieu en leu) a estre restraint par fame, et comencerent
                    a fouir de lieu en lieu; et se pa[r]tirent de Trajette et vindrent a Aquin.</p>
                    <p xml:id="d007l19" n="18" rend="numbered">Et de la se partirent, et s'en alerent chascun en sa propre terre, et Lan[de] remest
                    a Trajette.</p>
                    <p xml:id="d007l20" n="19" rend="numbered">Et la ducesse habita a Pont de Corbe, et Adenolfe et li frere estoient a Acquin; Peres
                    se trova en Alpine, et Guillerme a lo chastel qui se clame Pié de Mont.</p>
                    <lb/>
                    <p xml:id="d007l21" n="20" rend="numbered">Et Guillerme va par li feire et par li marchié, cerchant li cort de la province d'entor
                    [por] certes coses por vivre; et requiert de li seignor adjutoire et promet de combatre
                    pour la desfension de ceauz seignor a qui il va.</p>
                    <p xml:id="d007l22" n="21" rend="numbered">La plus grant part de li seignor a cui il aloit lui noient et refusent sa petition,
                    et aucun lui donent poi de chose, alegant povreté, et dient que non lui poent plus
                    donner.</p>
                    <p xml:id="d007l23" n="22" rend="numbered">Et va s'en Guillerme a lo aide de lo pape, et se faisoit servicial de saint Pierre,
                    et promet de desfendre la Campaingne a la fidelité de la Sainte Ecclize et autres terres
                    occuper.</p>
                    <p xml:id="d007l24" n="23" rend="numbered">Et fist a lo pape sa prierie; et donna alcuns deniers, mes non tant qe il en peust
                    lonc temps sa gent soustenir.</p>
                    <p xml:id="d007l25" n="24" rend="numbered">Et, en cellui temps, Jehan de Maranolle non se partoit de lo college de lo prince ne
                    se accostoit avec ses anemis.</p>
                    <p xml:id="d007l26" n="25" rend="numbered">Et, a ce [fol. 173va] que li prince savist mex l'amor de la soe fidelité, comist a
                    la potesté soe lo chastel de Argente, a ce qu'il peust opremere et contrester contre
                    ses anemis.</p>
                    <lb/>
                    <p xml:id="d007l27" n="26" rend="numbered">Et lo prince, quant il sot que Adenulfe et Guillerme estoient tout un et que pour nulle
                    promission les pooit departir, il commensa a esmovoir et a prometre a la ducesse marit
                    de plus haute honor : c'est qu'il lui vouloit pour marit son filz Jordain, liquel avoit
                    fait ensemble avec lui prince, et que la vouloit faire princesse.</p>
                    <p xml:id="d007l28" n="27" rend="numbered">La dame ducesse encontinent s'i consenti et s'enclina a la volenté de lo prince; et
                    parjura, non se recorda de lo pechié.</p>
                    <p xml:id="d007l29" n="28" rend="numbered">Et Lande, sanz foi autresi, se voloit departir de la moillier; et laissant la compaingnie
                    de li amis, et se humilia a lo comandement de lo prince, a loquel lo prince, torbé
                    de cor, lui promist la fille pour moillier, laquelle ançoiz li tailleroit la teste
                    […].</p>
                    <p xml:id="d007l30" n="29" rend="numbered">Et Guillalme, quant il se vit engané de la moillier qu'il avoit juree et estoit abandoné
                    de cil [avuec] qui il avoit faite la liga contre lui, procura de raquester l'amor de
                    lo prince.</p>
                    <lb/>
                </div2>
                <div2 xml:id="d007c002" n="2">
                    <head>2</head>
                    <p xml:id="d007l31" n="1" rend="numbered">Cestui Guillerme proia li amis de lo prince et requist li grant home que par lor priere
                    aclinassent la volenté de lo prince.</p>
                    <p xml:id="d007l32" n="2" rend="numbered">Et lo prince fu liez et joiant de la prosperité soe, quar veoit que li home qui lui
                    vouloient contrester venoient devant [fol. 173vb] les piez siens.</p>
                    <p xml:id="d007l33" n="3" rend="numbered">Et a la soe potesté vainchue de la soe pietié; et fu rapaisiez par la priere de li
                    fidel soe, et lui rendi la fille soe laquelle lui estoit moillier, et lui fist molt
                    de biens.</p>
                    <lb/>
                </div2>
                <div2 xml:id="d007c003" n="3">
                    <head>3</head>
                    <p xml:id="d007l34" n="1" rend="numbered">En cellui temps que Guillerme estoit en ceste tempeste, non se set par quel conseil,
                    li vilain qui habitoient en lo chastel de Pié de Mont revelerent soi, et appellerent
                    alcun de ceuz de la terre voisine, et occistrent touz les Normans liquel avoit lessié
                    Guillerme pour garder lo chastel.</p>
                    <p xml:id="d007l35" n="2" rend="numbered">Ceste malvaistié turba molt l'arme de Guillerme et, quant estoit liez et alegre, tant
                    fu dolent de la mort de ses chevaliers.</p>
                    <lb/>
                </div2>
                <div2 xml:id="d007c004" n="4">
                    <head>4</head>
                    <p xml:id="d007l36" n="1" rend="numbered">Aprés ce, lo prince se delectoit de relever la angustie et dolor de Guillerme, et la
                    soe cité vouloit aquester, Aquin; et assembla mil chevaliers siens et pedons sans nombre,
                    et s'en va sur Aquin.</p>
                    <p xml:id="d007l37" n="2" rend="numbered">Fist chastelz et ficcha paveillons, et ce qu'il avoient seminé estoit metut pour mengier
                    a li chevalier.</p>
                    <p xml:id="d007l38" n="3" rend="numbered">Li grenier non sont gardez jusque a lo metre de la novelle victaille, quar avant temps
                    est consumé toute chose.</p>
                    <p xml:id="d007l39" n="4" rend="numbered">Et li vingnes non sont lessiez pour faire roysins, ne li arbre pour faire frutte, mes
                    en font feu et font maisons, et non pour autre se non pour la misere de cil de la cité
                    sont tailliez li arbre.</p>
                    <p xml:id="d007l40" n="5" rend="numbered">Dont se puet dire : «O tu, [fol. 174a] Aquin, ceste chose as tu!...»</p>
                    <lb/>
                </div2>
                <div2 xml:id="d007c005" n="5">
                    <head>5</head>
                    <p xml:id="d007l41" n="1" rend="numbered">Adenolfe gardoit la cité, et son frere Pandulfe gardoit Pié de Mont, lo chastel sien,
                    liquel, avieingne que fust jovencel et non usé d'armes, en la premere bataille ot tant
                    de gloire de triumphe que, quant il vit venir li Normant o tout li somer chargiez de
                    victaille de la cité de Saint Germain, non fu lent  de chevaucier : otout tant petit
                    de chevaliers coment il avoit avec lui, assalli li chevalier; et aucun en occist, et
                    alcun en feri, et li autre fugirent, dont cestui pristrent li cheval et li somer de
                    li anemis, et torna a son chastel o victoire.</p>
                    <lb/>
                </div2>
                <div2 xml:id="d007c006" n="6">
                    <head>6</head>
                    <p xml:id="d007l42" n="1" rend="numbered">Et Guillerme, quant il vit que Adenolfe recerchoit la cité et la refermoit et garnisoit
                    a son pooir, lo clama a soi : sur la soe foi lo promet segurté.</p>
                    <p xml:id="d007l43" n="2" rend="numbered">Et, avieigne que li sien lui disoient qu'il non i alast, toutes voiez Adenulfe vint
                    a lui sanz nulle paour.</p>
                    <p xml:id="d007l44" n="3" rend="numbered">Et Guillerme lo rechut o alegre face, et lui geta les bras au col, et lo basa en bouche.</p>
                    <p xml:id="d007l45" n="4" rend="numbered">Et quant il seoient ensemble, et Guillerme lui recordoit la premere amor et lo nombre
                    de la victoire laquelle il avoient faite ensemble.</p>
                    <p xml:id="d007l46" n="5" rend="numbered">Dont lui improperoit li Normant que il lui avoit occis.</p>
                    <p xml:id="d007l47" n="6" rend="numbered">Et lui moustre [fol. 174b] que l'amor et la carité qui esoit rote entr'elz fust renovelee.</p>
                    <p xml:id="d007l48" n="7" rend="numbered">Et adont font la covenance de lor amor et reformerent la premere amistié.</p>
                    <p xml:id="d007l49" n="8" rend="numbered">Et puiz Guillerme manda a lo prince la volenté de Adenolfe, et manifesta a li chevalier
                    l'ordre de l'amistié recovree.</p>
                    <p xml:id="d007l50" n="9" rend="numbered">Et va Adenolfe a lo prince.</p>
                    <p xml:id="d007l51" n="10" rend="numbered">Et tant lo prince quant Guillerme ferma a lui et a son frere la part d'Aquin, et l'autre
                    part ot Guillerme.</p>
                    <p xml:id="d007l52" n="11" rend="numbered">Et lo prince s'en torna a Capue, et Guillerme entra en la cité qui molt estoit desirré.</p>
                    <lb/>
                </div2>
                <div2 xml:id="d007c007" n="7">
                    <head>7</head>
                    <p xml:id="d007l53" n="1" rend="numbered">Et quant la fame de Guillerme sonnoit en toutes pars, cil de Marse, de Retense et Amiterne,
                    de Valvi et touz ceuz qui habitoient en la part de Campaingne gardoient son comandemant,
                    quar, par la poesté de lo prince, la soe hardiesce faisoit paour a ceuz qui lui estoient
                    entor.</p>
                    <p xml:id="d007l54" n="2" rend="numbered">Et, pour ce qu'il estoit parent de lo conte de la terre, desirroient li noces soes
                    et o pris atte(e)stoient la grace soe.</p>
                    <p xml:id="d007l55" n="3" rend="numbered">L'un anemi non se pooit aidier de la injure de lo sien anemi sans la grace de Guillerme,
                    et tout estoit pour la grace laquelle il avoit recovré del prince Richart.</p>
                    <lb/>
                </div2>
                <div2 xml:id="d007c008" n="8">
                    <head>8</head>
                    <p xml:id="d007l56" n="1" rend="numbered">En cellui temps, de li conte de Marse un liquel se clamoit Bernart, par avarice insaciabile
                    et desir de avoir, part de lui lo amor de lo frere.</p>
                    <p xml:id="d007l57" n="2" rend="numbered">Cestui, o jurement et [fol. 174va] (et) o parjure et tradement, tote la part de [lo]
                    frere avoit pris, et vouloit tout soul avoir lo heritage de lo pere, et s'esforçoit
                    de chacier l'autre de la terre.</p>
                    <p xml:id="d007l58" n="3" rend="numbered">Tuit li persecutoit, mes a lo frere major et premier nez faisoit piz.</p>
                    <p xml:id="d007l59" n="4" rend="numbered">Et ce lui faisoit pour ce que lo premier nez avoit plus filz.</p>
                    <p xml:id="d007l60" n="5" rend="numbered">Lui tailla la vingne et lo arbre, et lui faisoit metre lo labor avant temps, puiz que
                    en la terre soe non estoit remez aucun arbre.</p>
                    <lb/>
                    <p xml:id="d007l61" n="6" rend="numbered">Aprés de la cort avoit soul une noce pour laquel, que [non] fust talié, la noble moillier
                    de Odorise, frere majour, lo pria.</p>
                    <p xml:id="d007l62" n="7" rend="numbered">Et cellui, par la proiere soe, la fist taillier jusque alla radice.</p>
                    <p xml:id="d007l63" n="8" rend="numbered">Odorisie cercha avoir paiz avec lui et pria lui que ses filz fussent ses chevaliers,
                    et veut rechevoir la terre de lui.</p>
                    <p xml:id="d007l64" n="9" rend="numbered">Et Bernart non vouloit faire, quar lo vouloit chacier de la terre.</p>
                    <p xml:id="d007l65" n="10" rend="numbered">Et Odorise reavoit VII filz, de liquel dui en (en) estoient evesque; li tiers estoit
                    moinne et cardinal de Rome; et li autre se delectoient en la chevalerie seculere.</p>
                    <p xml:id="d007l66" n="11" rend="numbered">Et ot conseill avec li sien filz de recorre a l'ajutoire de li prince.</p>
                    <p xml:id="d007l67" n="12" rend="numbered">Et Atto, son fill evesque, manda a la cor[t] de lo prince, et lui prometoit de doner
                    mille livre de deniers, et prometoit a lo neveu de Guillerme qui se clamoit Mostrarole
                    de donner lui la soror [fol. 174vb] pour moillier, laquelle se clamoit Potarfranda.</p>
                    <p xml:id="d007l68" n="13" rend="numbered">Et li bon prince singuler chevaucha et s'en alla a lo conte de Marse pour veoir la
                    terre, et ficha li paveillon.</p>
                    <p xml:id="d007l69" n="14" rend="numbered">Et Berart assembla ses chevaliers et disoit qu'il vouloit combatre contre la compaingnie
                    de lo prince.</p>
                    <p xml:id="d007l70" n="15" rend="numbered">C chevaliers tant solement manda lo prince, liquel manda contre innumerabile multitude
                    de Berart.</p>
                    <p xml:id="d007l71" n="16" rend="numbered">Mes li chetif (chetif) chevalier de Berart fugirent devant li cent chevalier normant
                    et s'en renclostrent dedens li mur.</p>
                    <p xml:id="d007l72" n="17" rend="numbered">Et par force li chevalier de lo prince commencerent a prendre li chastel, et pristrent
                    molt de proie, et pristrent li home.</p>
                    <p xml:id="d007l73" n="18" rend="numbered">Et, fait cest damage a Berart, et les noces de lo neveu de Guillerme furent celebrees,
                    et puiz lo prince rechut li argent que li evesque avoit promis et autres dons, et puiz
                    s'en retorna a Capue.</p>
                    <p xml:id="d007l74" n="19" rend="numbered">Et li jovencel, lo neveu de Guillerme, o l'aide de son oncle et avec li parent de la
                    moillier, assoutilla la richece de Berart.</p>
                    <p xml:id="d007l75" n="20" rend="numbered">Et pour un fill, loquel prist, paia Berart mille livre, quar estoit le plus grant et
                    se clamoit Berart coment lui meisme, et pour l'autre en paia troiz cent.</p>
                    <lb/>
                </div2>
                <div2 xml:id="d007c009" n="[9]">
                    <head>[9]</head>
                    <p xml:id="d007l76" n="1" rend="numbered">Endementre que lo prince Richart estoit en cest [fol. 175a] acquester, lo pape avoit
                    mandé molt souvent par letres, et aucune foiz par messages, lo roy Henri pour venir
                    contre la crudelité de li Normant, et pour l'afliction de ceuz qui habitent avuec eaux.</p>
                    <p xml:id="d007l77" n="2" rend="numbered">Et quant lo roy sot la volenté de lo pape, il dist a ses princes qu'il vouloit venir
                    en Ytalie pour acquester la corone en Saint Pierre et pour desfendre les coses soes.</p>
                    <p xml:id="d007l78" n="3" rend="numbered">Et s'appareillerent li evesque et li duc et li marquis, et s'esmurent lor chevaliers
                    de prendre l'arme, et […] determinassent en quel voie la compaingnie de la chevalerie
                    se doient assembler.</p>
                    <p xml:id="d007l79" n="4" rend="numbered">Et lo roy, avuec son exercit, vint a la cité de Auguste et atendoit lo duc Gottofrede.</p>
                    <p xml:id="d007l80" n="5" rend="numbered">Et Gotofrede avoit passé li Alpe et estoit venut en Ytalie.</p>
                    <p xml:id="d007l81" n="6" rend="numbered">Et puiz lo roi connut que il estoit gabé de la malice de Godefroy, et dist a touz les
                    granz seignors de sa compaingnie coment Godefroy l'avoit gabé, et comanda que cest
                    voiage remainst; quar est costumance que, quant lo roy vient de Alemaingne en Ytalie,
                    que lo marchis de Toscane otout son ost doit aler devant de lo ost de lo roy.</p>
                    <p xml:id="d007l82" n="7" rend="numbered">Et ensi retorna arriere; quar cestui moinne qui ceste ystoire compila (ceste ystoire)
                    non lo clame im-[fol. 175b]-pereor mes clame roy, mes je croi qu'il lo face pour ce
                    que encoire non estoit coroné : dont, secont ceste sentence, non est impereor jusque
                    atant qu'il soit coroné.</p>
                    <lb/>
                </div2>
                <div2 xml:id="d007c010" n="10">
                    <head>10</head>
                    <p xml:id="d007l83" n="1" rend="numbered">Et Godefroy est repris de ses amis et gabé de ses anemis : quar non garda lo commandement
                    de son seignor, est clamé perfide.</p>
                    <p xml:id="d007l84" n="2" rend="numbered">Mes lo duc cercha de covrir lo mal qu'il avoit fait et satisfaire a son seignor, et
                    assembla sa gent et clama ses amis; et fait venir Todesque et autre gent appareilliez
                    contre lo prince Ricchart, liquel desirroit de destruire.</p>
                    <p xml:id="d007l85" n="3" rend="numbered">Et li prince lessa Campaingne et assembla li sien chevalier normant en Capue.</p>
                    <p xml:id="d007l86" n="4" rend="numbered">Et lessa garde de Aquin Guillerme et lo conte Adenolfe.</p>
                    <p xml:id="d007l87" n="5" rend="numbered">Et Godefroy ala sur la cité de Acquin, et ilec ficha li paveillon et dresa [chastelz];
                    et donna la bataille pour prendre la cité.</p>
                    <p xml:id="d007l88" n="6" rend="numbered">Et Guillerme et Adenolfe issirent otout lor chevaliers et occistrent ensemble XV Todesque.</p>
                    <p xml:id="d007l89" n="7" rend="numbered">Et ensi la superbe de Godefroy commensa a refrener.</p>
                    <p xml:id="d007l90" n="8" rend="numbered">Et cellui temps, la fain et ce qu'il non avoient vin constrainst l'ost de retorner
                    arriere, et la criee de touz pour la povreté turboit lo paveillon de lo duc.</p>
                    <p xml:id="d007l91" n="9" rend="numbered">Et adont, quant li duc non pot soustenir la lementacion de cil de l'ost et que s'en
                    vouloit retorner, requist qu'il vouloit parler a lo prince Richart, [fol. 175va] liquel
                    puiz se covenirent ensemble et firent paiz; et lo duc s'en retorna en sa contree.</p>
                    <lb/>
                </div2>
                <div2 xml:id="d007c011" n="11">
                    <head>11</head>
                    <p xml:id="d007l92" n="1" rend="numbered">Et pour ce que la volenté de Guillerme estoit esmeue et temptee de faire mal, cercha
                    une autre foiz de soi reveler contre son seignor, quar la terre laquelle avoit vaincue
                    o grant bataille, et lui avoit donnee en benefice lo prince, et a ce que lo pape puisse
                    contrester contre son seignor, rechut la terre de la main de lo pape.</p>
                    <p xml:id="d007l93" n="2" rend="numbered">Et puiz commensa a faire damage a lo prince Richart, quar chevauchoit la nuit et lo
                    matin avec sa gent, et ardoit les villes de lo prince.</p>
                    <p xml:id="d007l94" n="3" rend="numbered">Et la flame qui se levoit en nuit moustroit en quel ville estoit Guillerme de nuit,
                    et li fume moustroit ou avoit faite l'ovre soe, lo jor.</p>
                    <p xml:id="d007l95" n="4" rend="numbered">Li chevalier de lo prince les secutoient, mes que avoient li amis ou se recoilloient
                    et savoient les voies, non se curoient de ceaux qui les sequtoient.</p>
                    <p xml:id="d007l96" n="5" rend="numbered">Dont lo prince, qui tant souffroit de injure de ceste gent, manda son filz Jordain
                    contre eaux o IIc et LX chevalier, loquel puiz se aproxima de Aquin et firent molt
                    grant proie.</p>
                    <p xml:id="d007l97" n="6" rend="numbered">Et Guillerme, quant il torna de Rome, proia que lui soient rendues les bestes qui lui
                    estoient levees non par proie mes par furte, pour ce que non i estoit present.</p>
                    <p xml:id="d007l98" n="7" rend="numbered">Et respondi Jordain : «A moi [fol. 175vb] non covient de exaudir la parole ne la petition
                    de cest home, loquel non se vergoingna de rompre lo sacrement de la fidelité a moi
                    et a mon pere».</p>
                    <p xml:id="d007l99" n="8" rend="numbered">Et quant Guillerme (quant il) oï ceste response, il fu corrociez : et fait armer ses
                    chevaliers et ses pedons, et ist defors avec VIIIc chevaliers et troiz cens pedons.</p>
                    <p xml:id="d007l100" n="9" rend="numbered">Et Jordan torna otout ses chevaliers et ordena ses eschielles.</p>
                    <p xml:id="d007l101" n="10" rend="numbered">Li un esmut a combatre et li autre ensaingne, et puiz se assemblerent ensemble et
                    comencerent la bataille campestre.</p>
                    <p xml:id="d007l102" n="11" rend="numbered">De l'une part et de l'autre alcun cadirent, d'une part et de l'autre en sont ferut
                    alcun et mort.</p>
                    <p xml:id="d007l103" n="12" rend="numbered">Mes, a la fin, li chevalier Jordan lessereni la proie, contreingnant li cheval de
                    corre, et plus pensent coment il puissent eschaper que coment il puissent mener les
                    bestes et la proie.</p>
                    <p xml:id="d007l104" n="13" rend="numbered">Et Guillerme o ses chevaliers les persecuta, et pristrent li cheval, et orent en prison
                    XXXVI chevaliers armez.</p>
                    <p xml:id="d007l105" n="14" rend="numbered">Et ensi leverent la proie de lor anemis et torna Guillerme a Aquin vainceor de ses
                    anemis.</p>
                    <lb/>
                </div2>
                <div2 xml:id="d007c012" n="12">
                    <head>12</head>
                    <p xml:id="d007l106" n="1" rend="numbered">Et lo prince Richart, avieing[n]e que soit fort en adversité, toutes voiez ot dolor
                    de ceste turbation, et requist l'aide del duc Robert et de ses autres amis contre
                    la perversité de Guillerme.</p>
                    <p xml:id="d007l107" n="2" rend="numbered">Et lo duc, a ce que li chevalier soe non preissent exemple de Guillerme, juje pour
                    soi a restraindre sa superbe.</p>
                    <p xml:id="d007l108" n="3" rend="numbered">Mes, avant [fol. 176a] que venist lo duc a Capue, lo prince manda disant a lo duc
                    Robert coment Guillerme estoit mort son anemi, quar lui prist une fievre et un chaut,
                    et de celle maladie fu mort a Rome.</p>
                    <p xml:id="d007l109" n="4" rend="numbered">Mes, pour ce que lo duc Robert estoit venut tant promptement a l'aide de lo prince
                    Ricchart, vouloit aler en Sycille avec lui et faire lui similante service et honor.</p>
                    <lb/>
                </div2>
                <div2 xml:id="d007c013" n="13">
                    <head>13</head>
                    <p xml:id="d007l110" n="1" rend="numbered">Et, puiz que fu fermee l'amistié entre lo duc Robert et lo prince Richart, lo duc
                    fist fornir et garnir toutes les forteresces deça la mer et toutes chozes leissa em
                    paiz.</p>
                    <p xml:id="d007l111" n="2" rend="numbered">Et puiz assembla une grant compaingnie de navie, et de Puille comanda a lo navie alast
                    avant a li chevalier qui venoient de terre de Calabre.</p>
                    <p xml:id="d007l112" n="3" rend="numbered">Et lui, avec li chevalier, venant par terre, par plus breve voie s'en vont en Calabre
                    et aünerent soi.</p>
                    <p xml:id="d007l113" n="4" rend="numbered">Adont li Calabroiz, o diverses gent de diverses nations, liquel ont volenté de destruire
                    li sarrazin, passerent la mer et, applicant a la cité de Messine, et la chevalerie
                    et toute gent descendirent en terre.</p>
                    <lb/>
                </div2>
                <div2 xml:id="d007c014" n="14">
                    <head>14</head>
                    <p xml:id="d007l114" n="1" rend="numbered">Et ces freres partirent la fatigue de la bataille : lo duc avoit a governer lo exercit
                    et li conte Rogier s'en va a la cité de Catainne.</p>
                    <p xml:id="d007l115" n="2" rend="numbered">Et a li quatre jor la cité se rendi; et encontinent comanda que soit faite la rocche
                    et comanda que soit [fol. 176b] faite l'eglize a l'onor de saint Gregoire.</p>
                    <p xml:id="d007l116" n="3" rend="numbered">Et mist en la roche XL homes qui la guardassent et refrenassent la male volenté de
                    cil de la cité.</p>
                    <p xml:id="d007l117" n="4" rend="numbered">Et, venant lo conte a la cité soe, Trigane, dui de ses neveus, filz de ses freres,
                    liquel se clamoient li un Rogier et li autre Balamente, lui [vindrent ?] encontre
                    pour l'amor qu'il avoient a lui et qu'il lui portoient, et vindrent avuec eaux lor
                    moillier en un plein.</p>
                    <p xml:id="d007l118" n="5" rend="numbered">E lo duc Robert, et pour la calor de lo sol, avec petit de grans homes estoit salli
                    en la galee, laquelle estoit acompaingnié de X gat et XL autres nez [...].</p>
                    <lb/>
                </div2>
                <div2 xml:id="d007c015" n="[15]">
                    <head>[15]</head>
                    <p xml:id="d007l119" n="1" rend="numbered">Et lo conte avoit avant mandé ses servicialz pour appareillier de mengier.</p>
                    <p xml:id="d007l120" n="2" rend="numbered">Li sarrazin survindrent, et non sollement les tallerent mes non laisserent char, ne
                    crude ne cuite!</p>
                    <p xml:id="d007l121" n="3" rend="numbered">Et li conte [et li sien ?] par aventure s'entreencontrerent avec li sarrazin et recovrerent
                    les coses qu'il avoient levees, et lor leva les chevauz et tout ce qu'il avoient pour
                    lo injure.</p>
                    <p xml:id="d007l122" n="4" rend="numbered">De II cent qui estoient venut, nul non escampa vif [...].</p>
                    <lb/>
                </div2>
                <div2 xml:id="d007c016" n="[16]">
                    <head>[16]</head>
                    <p xml:id="d007l123" n="1" rend="numbered">En lo sequent jor, partirent lo palaiz et les chozes qu'il troverent fors de la cité;
                    donnent a li conte li jardin delictoz pleins de frutte et de eaue, et par soi li chevalier
                    avoient li choses royals et paradis terrestre.</p>
                    <p xml:id="d007l124" n="2" rend="numbered">Et quant li sarrazin issoient, virent novelle chevalerie!</p>
                    <p xml:id="d007l125" n="3" rend="numbered">Et li Normant les orent atornoiez, et les pristrent et vendirent pour vilz [fol. 176va]
                    prison.</p>
                    <p xml:id="d007l126" n="4" rend="numbered">Et, de la, lo conte s'en ala a lo chastel Jehan, mes maintenant se clame lo chaste[l]
                    Saint Jehan.</p>
                    <p xml:id="d007l127" n="5" rend="numbered">Et clama li sarrazin a combatre : et prist XXX gentil home et en occist XV, et prist
                    li cheval.</p>
                    <p xml:id="d007l128" n="6" rend="numbered">Et ensi vainceor invita lo frere qu'il lui vieingne a parler.</p>
                    <p xml:id="d007l129" n="7" rend="numbered">Et autresi non lesserent a li sarazin desfendre la marine, quar avant lor avoient
                    levé un gath et une galee.</p>
                    <lb/>
                </div2>
                <div2 xml:id="d007c017" n="17">
                    <head>17</head>
                    <p xml:id="d007l130" n="1" rend="numbered">Et cellui temps meismes estoit une grant famine entre cil de la cité, quar dedens
                    lor failloient les coses de vivre et ne les trovoient a achater.</p>
                    <p xml:id="d007l131" n="2" rend="numbered">Et autresi, pour li mort non souterrez, estoit grant pestilence et mortalité.</p>
                    <p xml:id="d007l132" n="3" rend="numbered">Dont molt en estoient ferut, et molt enferme, et molt afloboiez pour fain.</p>
                    <p xml:id="d007l133" n="4" rend="numbered">Et la main de li debile plus volentiers s'estendoit a prendre l'omosne que a combatre.</p>
                    <p xml:id="d007l134" n="5" rend="numbered">Et li maliciouz Normant faisoient poiz de lo pain et lo lessoient a pié de li sarrazin
                    : et corroient a XX et XXX pour prendre lo pain.</p>
                    <p xml:id="d007l135" n="6" rend="numbered">Et lo secont jor, metoient un poi li pain plus loing de la terre; et cil corroient
                    a prendre lo pain, et se asseguroient, et plus en venoient.</p>
                    <p xml:id="d007l136" n="7" rend="numbered">Lo tiers jor, lo mistrent un poi plus loing, et quant vindrent li paien tuit defore,
                    furent tuit pris et gardez pour serf, ou estoient vendut en longes part.</p>
                    <lb/>
                </div2>
                <div2 xml:id="d007c018" n="18">
                    <head>18</head>
                    <p xml:id="d007l137" n="1" rend="numbered">Et, en cellui temps meismes, falli lo vin en [fol. 176vb] la cort de io duc.</p>
                    <p xml:id="d007l138" n="2" rend="numbered">Et, coment ce fust chose que il eussent deliciouses viandes, lui et la moillier bevoient
                    de l'aigue.</p>
                    <p xml:id="d007l139" n="3" rend="numbered">Quar falli a lo duc lo vin, non est merveille quar comme se dit que en la contree
                    soe non cressoit vin, mes maintenant en cestui temps, croist vin assez.</p>
                    <p xml:id="d007l140" n="4" rend="numbered">Mes est de merveillier de la noble moillier soe, quar en la maison de son pere, c'est
                    de prince Gaymere, avoit usé de boire vin pevré et claré coment pooit boire aigue.</p>
                    <lb/>
                </div2>
                <div2 xml:id="d007c019" n="19">
                    <head>19</head>
                    <p xml:id="d007l141" n="1" rend="numbered">Et, quant lo duc vit la povreté et la chierté de la terre et la debilité de lo pueple,
                    fist faire XIV scalle, de liquelle sept en manda de nuit a l'autre part de la cité
                    ou estoit son frere.</p>
                    <p xml:id="d007l142" n="2" rend="numbered">Et lo duc ala parler a son frere, et en l'aurore de jor, a lo lieu ou avoit ordené,
                    lo duc commanda que soient dreciez les eschielles contre lo mur de la cité.</p>
                    <p xml:id="d007l143" n="3" rend="numbered">Et conforta li chevalier qui monteroient en la cité par desur li mur : prometoit a
                    ceuz qui i salliroient et avroient victoire honor grant.</p>
                    <p xml:id="d007l144" n="4" rend="numbered">Et s'acorderent ensemble, et l'un guardoit a l'autre, atendant qui commenceroit lo
                    premier.</p>
                    <p xml:id="d007l145" n="5" rend="numbered">Subitement, un qui se clamoit Archifrede se fist la croiz et sailli sur li mur, aprés
                    loquel saillirent II autres.</p>
                    <p xml:id="d007l146" n="6" rend="numbered">Et, rote l'escalle, nul non lo pooit secorre.</p>
                    <lb/>
                    <p xml:id="d007l147" n="7" rend="numbered">Et un monton de li anemi lui vindrent encontre ou la multitude enpaouri li cristien,
                    et o l'arme li tailla l'escut en main.</p>
                    <p xml:id="d007l148" n="8" rend="numbered">Dont non porent soustenir [fol. 177a] cil troiz Normant tant multitude et se jetterent
                    de li mur, liquel par la grace de Dieu sain et sauf se retornerent a terre.</p>
                    <p xml:id="d007l149" n="9" rend="numbered">Et puiz, tuit li autre liquel sailloient par l'escalle li sarrazin constreinstrent
                    a aler en terre.</p>
                    <p xml:id="d007l150" n="10" rend="numbered">Et puiz lo duc senti toute ceste choze que autresi estoit fait de li sien frere, et
                    fist drecier l'eschielle de l'autre part et comanda au sien qui sailloient qu'il ovrissent
                    la porte : dont ceuz qui saillirent sanz nulle demorance descendirent et operirent
                    la porte.</p>
                    <p xml:id="d007l151" n="11" rend="numbered">Et entrerent li chevalier, secutant cil qui portoient arme, et tout lo pueple entra.</p>
                    <p xml:id="d007l152" n="12" rend="numbered">Et assallirent la terre et leverent les coses de li paien, et partirent li enfant
                    por les servir, et la multitude de li mort covroit la terre.</p>
                    <p xml:id="d007l153" n="13" rend="numbered">Et lo duc, [...] a ceuz qui sont remes, liquel habitent en la cité, a liquel avoit
                    donné mort de li parent et fame, il fist garder les tors.</p>
                    <p xml:id="d007l154" n="14" rend="numbered">Mes, pour ce que Palerme estoit faite plus grant qu'elle non fu commencié premerement,
                    dont de celle part estoit plus forte dont premerement avoit esté commencié.</p>
                    <p xml:id="d007l155" n="15" rend="numbered">La cité se clamoit la antique Palerme.</p>
                    <p xml:id="d007l156" n="161" rend="numbered">Il comencerent entre celle antique Palerme [a] contrester cil de la cité.</p>
                    <p xml:id="d007l157" n="17" rend="numbered">Et puiz quant la bataille [orent perdue ?], penserent qu'il devoient faire, et en
                    celle nuit se esmurent otout li ostage et manderent certains messages, liquel [fol.
                    177b] doient dire coment la terre s'est rendue.</p>
                    <p xml:id="d007l158" n="18" rend="numbered">Et puiz quant il fu jor, dui caÿte alerent devant, loquel avoient l'ofice laquelle
                    avoient li antique, avec autrez condittion ne covenance, doie recevoir la cité a son
                    commandement.</p>
                    <p xml:id="d007l159" n="19" rend="numbered">Et lo conte, bien acompaignié de bons chevaliers vaillans et esprovez, entra en la
                    cité, et regarda par la cite, et ordena, et l'a faite secure.</p>
                    <p xml:id="d007l160" n="20" rend="numbered">Et puiz retorna a son frere.</p>
                    <p xml:id="d007l161" n="21" rend="numbered">Et lo quart jor, lo duc manda avant mille chevaliers, liquel chazassent et retenissent
                    la place de lo encontre de li sarrasin.</p>
                    <p xml:id="d007l162" n="22" rend="numbered">Et ensi, come home cristiennissime, avec la moillier et ses frere, et avec lo frere
                    de la moillier, et avec ses princes, s'en ala, o grant reverence, plorant, a l'eglize
                    de Saint[e] Marie, laquel eclize avoit esté temple de li sarrazin, et en fist chacier
                    toute l'ordesce et ordure, et fist dire messe a lo catholique et saint archevesque.</p>
                    <lb/>
                </div2>
                <div2 xml:id="d007c020" n="20">
                    <head>20</head>
                    <p xml:id="d007l163" n="1" rend="numbered">Une grant merveille apparut devant celle eglize, quar furent aucun bon cristien qui
                    oïrent en celle ecclize la voiz de li angele et molt douz chant, en loquel cant looient
                    Dieu.</p>
                    <p xml:id="d007l164" n="2" rend="numbered">Et apparut alcune foiz enluminee celle eglize de la lumiere de Dieu, plus resplendissant
                    que non est nulle autre lumiere mundane.</p>
                    <lb/>
                </div2>
                <div2 xml:id="d007c021" n="21">
                    <head>21</head>
                    <p xml:id="d007l165" n="1" rend="numbered">[fol. 177va] Et li sarrazin liquel habitoient en Mazarin, quant il sorent que Palerme
                    s'estoit rendue, pour paor qu'il orent, donnerent la cité a lo duc et lui promistrent
                    de doner chascun an tribut.</p>
                    <p xml:id="d007l166" n="2" rend="numbered">Et lo [duc] comanda que vieingne tout lo exercit, et loa lo excercit qu'il lo devisse
                    doner a lo frere.</p>
                    <p xml:id="d007l167" n="3" rend="numbered">Et adont lo duc donna a son frere lo conte Rogier toute la Sycille, se non que pour
                    lui reserva la meitié de Palerme et la meitié de Messine et la moitié de [Val] Demede.</p>
                    <p xml:id="d007l168" n="4" rend="numbered">Et li conferma la part de Calabre laquelle avoit avant que Sycille.</p>
                    <lb/>
                </div2>
                <div2 xml:id="d007c022" n="22">
                    <head>22</head>
                    <p xml:id="d007l169" n="1" rend="numbered">Et pour ce que se moustre a quant perfection et a quante hautesce mene Dieu tout puissant
                    la humilité de cestui bon duc Robert, dont droitement se puet dire de lui come dit
                    la sainte Escripture, qui dit que «Dieu donne grace a li humile et conteste a li orgueillous»,
                    et pour ce est a veoir et a regarder se la main et la puissance de lo impereor se
                    puet apparagier a lui.</p>
                    <p xml:id="d007l170" n="2" rend="numbered">Il fu un empereor qui se clamoit Otte, et fu lo secont empereour qui avist nom Otte.</p>
                    <p xml:id="d007l171" n="3" rend="numbered">Cestui empereor de Rome, otout lo exercit de li Todesque de Ytalie et tout son pooir,
                    non pot domer ne abatre la malice de li sarrazin, car li paien vindrent deça de la
                    mer contre lui et pristrent lo impere-[fol. 177vb]-or et lo destruistrent, lui et
                    sa compaingnie et tuit si chevalier, et menerent li meillor de li cristien en prison
                    et lor firent damage grant.</p>
                    <p xml:id="d007l172" n="4" rend="numbered">Et autresi li empereor de Costentinnoble combati lonc temps contre sarrasin de Sycille
                    et despendi son tresor, liquel estoit aquesté de lonc temps, et prist l'ynsulle de
                    Sycille, mes en brief temps la perdi.</p>
                    <p xml:id="d007l173" n="5" rend="numbered">Mes lo duc Robert, liquel estoit si glorioz en touz ses faiz, en V moiz veinchi Palerme,
                    quar de lo moiz de agouste passa la mer et en la nativité de Jesu Crist [...], et
                    par la grace de Dieu tint ce qe il veinchi et acquestera continuelment - et ce doit
                    entendre que, quant lo duc estoit vif, ceste ystoire fu escripte, et puiz vescut longuement.</p>
                    <p xml:id="d007l174" n="6" rend="numbered">Et lo nombre de li sarrazin liquel furent occis et de ceux qui furent pris et qui
                    furent vendut non en puet estre memoire.</p>
                    <lb/>
                </div2>
                <div2 xml:id="d007c023" n="23">
                    <head>23</head>
                    <p xml:id="d007l175" n="1" rend="numbered">Or se dit ensi l'estoire que, puiz que lo conte Rogier fu mis en possession de toute
                    la Sycille par la main de son frere, s'esforsa par lo commandement de lo duc de prendre
                    autres cités.</p>
                    <p xml:id="d007l176" n="2" rend="numbered">Et pensa lo duc les liez especials des cités.</p>
                    <p xml:id="d007l177" n="3" rend="numbered">Il eslut un lieu molt haut, la ou il fist une forte roche, et la fist molt bien garder,
                    et la forni de choses de vivre pour lonc temps et a grant abondance.</p>
                    <p xml:id="d007l178" n="4" rend="numbered">Et, un jour, ala par tote [fol. 178a] la roche et vit grandissime pala[iz] de li sarrazin,
                    entre liquel vit l'eglize de Sainte Marie a la maniere d'un four.</p>
                    <p xml:id="d007l179" n="5" rend="numbered">Et lo duc souspira, quar li palaiz de li sarrazin estoient haut et la cort de la Vierge
                    Marie o laides colors appene apparoit.</p>
                    <p xml:id="d007l180" n="6" rend="numbered">Et puiz dist ceste parole : «Je voil que cest eglize soit abatue».</p>
                    <p xml:id="d007l181" n="7" rend="numbered">Et donna molt de denier pour marbre et pour pierres quarrees, et molt honestement
                    la fist rehedifier.</p>
                    <p xml:id="d007l182" n="8" rend="numbered">Et puiz clama cil de la cité, et lor conta et dist lo damage qu'il avoit receu.</p>
                    <p xml:id="d007l183" n="9" rend="numbered">Et lor dist lo nombre de li cheval qu'il avoit perdu, et se mostra molt corrocié pour
                    ce qu'il avoit despendu por prendre la cité; et alors ot molt de domps et molt de
                    monnoie.</p>
                    <p xml:id="d007l184" n="10" rend="numbered">Et rechut pour ostage li fill del meillor home de la terre, et o victoire gloriouse
                    torna en Calabre.</p>
                    <p xml:id="d007l185" n="11" rend="numbered">Mes l'estoire dit ensi, secont que dit li moinne qui ceste Ystoire compila, que qui
                    voudroit escrivre la bataille de lo conte Rogier contre li sarrazin, que il covendroit
                    faire un livre tout novell, liquel seroit un grant volume.</p>
                    <p xml:id="d007l186" n="12" rend="numbered">Toutes voies, a ce que sacent ceuz qui devent venir aprés, dist en somme de la bataille
                    que il ot avec li sarrazin et avec li barbaire, mes [o] l'ayde de Dieu fu veiceor.</p>
                    <p xml:id="d007l187" n="13" rend="numbered">Mes cestui moinne qui cest livre compila se escuze, et fist bien, que sanz celle bataille
                    la-[fol. 178b]-quelle avoit avant que se rendist Palerme, de laquelle non fait mention
                    cest livre, et autresi en fist depuiz, lo conte Rogier, comment se conte en autre
                    livre.</p>
                    <lb/>
                </div2>
                <div2 xml:id="d007c024" n="24">
                    <head>24</head>
                    <p xml:id="d007l188" n="1" rend="numbered">Lo prince Richart, puiz qu'il fu en repos et en son bon estat et sans nulle adversité,
                    si come fu dit desus donna Aquin a son filz Jordan.</p>
                    <p xml:id="d007l189" n="2" rend="numbered">Et se lo prince avoit passé lo petit feu de Guillerme, son gendre, loquel estoit mort,
                    entra en plus grant flamme, quar autresi lo fill est contre lo pere, quar lo frere
                    de cestui prince et son fil - c'est Raynolfe et Jordan – trattoient de apeticier l'onor
                    (de l'onor) del prince, et pour ce qu'il avoient rechut de lui, se armerent contre
                    lui.</p>
                    <p xml:id="d007l190" n="3" rend="numbered">Mes lo prince mes toute son esperance et toute sa foi en Dieu et en saint Benedit
                    pour avoir Aquin, loquelle desirroit de avoir.</p>
                    <p xml:id="d007l191" n="4" rend="numbered">Dont se parti de Capue et s'en ala a Aquin.</p>
                    <p xml:id="d007l192" n="5" rend="numbered">Et amonesta cil la cité et, o losenge, donna favor a Adenolfe, observant celles coses
                    qui sont en usance de estre de lo seignor; et ce faisoit il que non lui fust tenut
                    l'entree de la cité.</p>
                    <p xml:id="d007l193" n="6" rend="numbered">Cestui doa par la potesté pretoire, laquelle est de faire loiz et justice coment juge
                    ou ballif, ceste poesté opponent contre lui.</p>
                    <p xml:id="d007l194" n="7" rend="numbered">Mes que est besoingne de plus dire ? Pour la puissance del saint Benoit, ambedui orent
                    ensemble [fol. 178va] la seignorie et la dignité de estre pretor.</p>
                    <p xml:id="d007l195" n="8" rend="numbered">Et puiz Raynolfe et Jordan furent desesperés de l'aide de Aquin et cercherent de avoir
                    la grace de lo prince, mes lo prince donna la garde de la roche de Aquin a frere Desidere,
                    abbé de Mont de Cassyn.</p>
                    <lb/>
                </div2>
                <div2 xml:id="d007c025" n="25">
                    <head>25</head>
                    <p xml:id="d007l196" n="1" rend="numbered">Et quant lo prince vit que la merite de saint Benedit lui aidoit en toutes ses neccessités,
                    car sanz bataille merita de optenir Aquin, et pour ce qu'il vouloit reco[no]istre
                    son monastier clama a soi l'abbé et lui dist son entention, quar la gloriose merite
                    de monseignor saint Benedit et de li frere liquel estoient en lo saint monastier,
                    et pour lor proiere s'est desfendu de ses anemis et ot victoire de eaux.</p>
                    <p xml:id="d007l197" n="2" rend="numbered">Et pour ce, il vouloit donner a lo monastier aucune cose de Aquin, pour lo enforcier
                    par ystrument ou par tel maniere que miex puet estre.</p>
                    <p xml:id="d007l198" n="3" rend="numbered">Et quant lo abbé oï et entendi la bone volenté de lo prince, il fu molt liez et joiant
                    de ceste promission, et lo fist assavoir a cil de Aquin, et lor pria pour Dieu que
                    de lor bone volenté lor plaise a faire ce que lo prince commande.</p>
                    <p xml:id="d007l199" n="4" rend="numbered">Premerement, cil de la cité lui donnerent la grace a l'abbé de avoir seignorie, et
                    puiz s'en firent gabe et truffe, et se partirent par diverses volentés, et en la fin
                    distirent que non voulo-[fol. 178vb]-ient estre subjecte a home qui porte cocolle,
                    mes a home qui porte arme.</p>
                    <p xml:id="d007l200" n="5" rend="numbered">Un jor, coment estoit a costumance autresi coment par paiz, monterent li citadin sur
                    la roche, et un moinne qui i estoit avec autres homes pour garder la roche pour lo
                    abbé pristrent, et barirent, et chacerent defors; et il pristrent a garder la roche.</p>
                    <p xml:id="d007l201" n="6" rend="numbered">Lo prince confortoit l'abbé et li moinne par ses messages, et disoit : «Je non cerche
                    de vouz lo castel ne a ceuz a cui je en avoie comise la cure, mes je lo cerche a saint
                    Benoit, liquel lo me avoit doné».</p>
                    <lb/>
                </div2>
                <div2 xml:id="d007c026" n="26">
                    <head>26</head>
                    <p xml:id="d007l202" n="1" rend="numbered">Et puiz que la venjance de Dieu delivra li prince Richart de la perversité de Guillerme,
                    vint a Aquin et cercha la cité de lo conte Adenolfe et de li citadin, et lour prometoit
                    de les garder en paiz et en liberté acostumee, et prometoit de doner la part a lo
                    conte Adenolfe et a li frere.</p>
                    <p xml:id="d007l203" n="2" rend="numbered">Lo conte non lo contredist et cil de la cité lo firent volentiers, et ensi donnerent
                    la cité a lo prince.</p>
                    <lb/>
                </div2>
                <div2 xml:id="d007c027" n="[27]">
                    <head>[27]</head>
                    <p xml:id="d007l204" n="1" rend="numbered">Lo prince et lo abbé Desidere allerent a la cité et cercherent la volonté de cil de
                    la cité, et lor demanderent pour quoi firent ceste novité.</p>
                    <p xml:id="d007l205" n="2" rend="numbered">Et cil qui estoient de la cité lor respondirent paroles faussez et vainnes, autresi
                    comment pa-[fol. 179a]-role asquelles non avoit verité ne raison.</p>
                    <p xml:id="d007l206" n="3" rend="numbered">Et disoient que la roche vouloient salver a la fidelité de lo prince et lui vouloient
                    paier lo tribut loquel estoit acostumé chascun an.</p>
                    <lb/>
                </div2>
                <div2 xml:id="d007c028" n="28">
                    <head>28</head>
                    <p xml:id="d007l207" n="1" rend="numbered">Lo prince torna a Capue et appareilla de faire ost sur lo castel de Raynier, frere
                    de l'evesque de Gaiete.</p>
                    <p xml:id="d007l208" n="2" rend="numbered">Et puiz atornoia lo castel, quar nul fornement de chose de mengier non i avoit, et
                    en dui jors fu tout afamé, et cellui chastel se clamoit Sulie.</p>
                    <lb/>
                </div2>
                <div2 xml:id="d007c029" n="29">
                    <head>29</head>
                    <p xml:id="d007l209" n="1" rend="numbered">Jordain, lo fil de lo prince, assembla chevaliers et se feinst de aler a Capue.</p>
                    <p xml:id="d007l210" n="2" rend="numbered">Et quant il vit entor de la cité de Aquin li buef qui aroient et les berbis qui paissoient,
                    confortoit li home qu'i trovoit a laborer, et puiz se enclost emmi de li home et de
                    li beste et fist une proie.</p>
                    <p xml:id="d007l211" n="3" rend="numbered">Les bestes consuma et de li home alcun en vendi a lor parent, et aucun en retint en
                    prison, et alcun furent mort en la prison.</p>
                    <p xml:id="d007l212" n="4" rend="numbered">«O tu, Aquin! cestui mal est venut sur toi!»</p>
                    <p xml:id="d007l213" n="5" rend="numbered">Et, finice ceste chose, Jordain tint la roche et la cité.<lb/> <lb/>Ci se finist lo
                    VI [livre].</p>
                    <lb/>
                </div2>
            </div1>
            <div1 xml:id="d008" type="section" n="7">
                <head>LIVRE VII</head>
                <div2 xml:id="d008c000" n="indice">
                    <p xml:id="d008l1" n="1" rend="unnumbered"><lb/>LIVRE VII<lb/> <lb/>Et comencent li capitule de lo septisme.<lb/> <lb/>1 : Coment
                    lo prince Richart, pour la proiere de lo duc Robert, manda son fillz Jordain a Palerme,
                    et coment lo fist tor-[fol. 179b]-ner arriere.<lb/>2 : Coment lo prince avec li autre
                    firent commotion contre lo duc Robert Viscart. Coment lo duc conquesta Palerme et coment
                    il torna pour persecuter ses anemis.<lb/>[3] : Coment Guide et Goffré Ridelle presenterent
                    a lo duc doi prison, et lo duc les mist en prison. <lb/>[4] : Coment lo prince Richart
                    retorna a Capue, et coment lo duc conquesta Antri et La Cysterne.<lb/>[5] : Coment lo
                    duc Robert mist lo siege sur la cité de Cidonie et prist Ricchart, lo neveu del prince
                    Richart, et lo fist son chevalier.<lb/>[6 : …] <lb/>[7] : Coment lo duc fu malade et
                    lo pape Alixandre fu mort, et fu fait pape Heldeprande.<lb/>8 : Coment lo pape manda
                    messages a la moillier de lo duc.<lb/>9 : Coment lo pape manda cerchant lo duc par l'abbé
                    de Mont de Cassyn, et coment se partirent irés et corrociez ensemble.<lb/>10 : Coment
                    lo pape se parti de Capue, et coment lo duc comensa a persecuter Richart et li filz
                    de Burello, et quel damage lor fist.<lb/>11 : Coment li conte de Aquin se partirent,
                    et dui furent avec lo prince et II avec lo conte Rogier.<lb/>12 : Coment lo pape et
                    Richart et Gisolfe prince firent amistié, et contre lo duc clamerent en aide Beatrice
                    et Mathilde.<lb/>13 : Coment Gisolfe s'appareilla pour [fol. 179va] avoir chevalier,
                    et coment puiz les assembla en lo mont Cymine. Li Pisan lo cercherent de occirre, et
                    il fouy la nuit.<lb/>14 : Coment lo duc vint a Bonivent quant lo pape lo fist clamer
                    en un jor ordené, et lo pape non vint a Bonivent.<lb/>15 : Coment lo duc vint a la padule
                    de Naple et fist covenance avec lo maistre de la chevalerie, et lo prince se appareilla
                    de faire contre lui bataille.<lb/>16 : Coment il obedirent a lo comandement de lo abbé
                    Desidere de Mont de Cassyn et ces II tornerent a paiz, et pour la proiere del prince
                    lo duc remez a l'Acerre.<lb/>17 : Coment a jor ordené vindrent [a] Apice, et que firent,
                    et coment se partirent corrociez.<lb/>18 : Coment lo duc persequta Balalarde en la cité
                    de Saint Severe, et Guillerme estoit a lo Castel Bellarie qui ensi se clame.<lb/>19
                    : De la largesce de Rogier, filz de lo duc Robert.<lb/>20 : Coment la ducesse estoit
                    anemie de Ba[la]larde que, en lo infermeté de lo duc, se desdaigna de soi faire chevalier
                    de la main de Rogier, fil de lo duc.<lb/>21 : Coment fu[rent] chacié Ba[la]larde et
                    Guillerme, [et] lo duc acquesta Saint Severe et Chastel Valaire.<lb/>22 : Coment li
                    chevalier de lo prince pristrent Girart et vainchi ceaux qui s'estoient parti de la
                    fidelité soe.<lb/>23 : Quel terre tenoi[en]t li conte de [fol. 179vb] Aquin qui estoi[en]t
                    de la part de lo prince et cellui qui estoi[en]t de [la] part de lo duc.<lb/>[24] :
                    De la bataille qu'il firent entre eaux.<lb/>[25] : Coment son filz Garilione et Robert
                    de Lauritelle manda Balalarde pour lui chacier.<lb/>[26] : Coment dona sa fille a lo
                    filz de l'impereor de Costentinnoble pour moillier et rechut chascun an tribut de lui.<lb/>[27]
                    : Coment lo roy de li Todesque manda messages a lo duc Robert Viscart, et coment lor
                    respondi lo duc.<lb/>[28] : Coment li home pacifice aloient et venoient de lo duc a
                    lo prince.<lb/>[29] : Coment ces seignors font ensemble parentesce. <lb/>[30] : Coment
                    fu pris lo conte Transmonde et lo tresor de Saint Jehan, et coment lo duc Robert aquesta
                    une part de la M(r)arche.<lb/>[31] : Coment Robert combati contre une diverse gent et
                    les vainchi touz et occist.<lb/>[32] : Coment li conte Transmunde et li autre prison
                    furent delivré de prison.<lb/>[33] : Coment Jordain, filz de lo prince de Capue, recovra
                    la grace et l'amor de son pere et ala sur la terre de Marse.<lb/>[34] : De la perversité
                    de Transmunde.<lb/>[35] : Coment Bernart, conte de Marse, afflixe et destruist son frere
                    liquel estoit evesque et ce qu'il lui fist.<lb/> <lb/>[fol. 180a] Ci finissent li capitule
                    de [lo] VIIe livre et comence lo VIIe.</p>
                    <lb/>
                </div2>
                <div2 xml:id="d008c001" n="1">
                    <head>1</head>
                    <p xml:id="d008l2" n="1" rend="numbered">Ceste ystoire de cestui VIIe livre si nouz dit et raconte que espessement venoient sur
                    la cité de Palerme li Arabi et li Barbare, et faisoient empediment a la victoriose bataille
                    de lo duc Robert.</p>
                    <p xml:id="d008l3" n="2" rend="numbered">Et pour ce, il requist et cercha l'ajutoire de lo prince Richart, secont ce qu'il lui
                    avoit promis; et creoit qu'il lui deust rendre la merite de l'aide qu'il avoit fait
                    a lui.</p>
                    <p xml:id="d008l4" n="3" rend="numbered">Et lo prince manda Jordain, son filz, otout IIe chevaliers et lui commanda qu'il feist
                    lo commandement de lo duc, liquel estoit frere de la mere et son oncle.</p>
                    <p xml:id="d008l5" n="4" rend="numbered">Mes lo prince, avant que son filz passast la mer, mua conseill et lui manda disant qu'il
                    tornast a lo chaste[l] de Saint Angele.</p>
                    <lb/>
                </div2>
                <div2 xml:id="d008c002" n="2">
                    <head>2</head>
                    <p xml:id="d008l6" n="1" rend="numbered">Lo prince vit et regarda que lo duc avoit a Palerme molt empediment, pensa de faire
                    commotion contre lo duc et fist ligue avec dui freres, c'est avec li fill de Pietre,
                    de liquel un avoit nom Pietre et l'autre Falgutce.</p>
                    <p xml:id="d008l7" n="2" rend="numbered">Et les manda pour faire damage a lo duc, et leve-[fol. 180b]-rent li chastel a li fidel
                    soe.</p>
                    <p xml:id="d008l8" n="3" rend="numbered">Et a ceste liga autresi autre anemis de lo duc corrurent, c'est Balaladarde et Robert
                    Arenga, et [li] dui vont en Calabre pour offendre a li cose de lo duc; et toutes foiz
                    li duc avoit enrichi ces II en Calabre de villes et de cités.</p>
                    <p xml:id="d008l9" n="4" rend="numbered">Et li prince Richart observa Canim.</p>
                    <p xml:id="d008l10" n="5" rend="numbered">Li fil de Pierre et Hermande avec li sien prince et chavalier habitant a Trane et o
                    espesse proie donnent afliction a li camp de li duc.</p>
                    <p xml:id="d008l11" n="6" rend="numbered">Et toutes voiez, li corage ne la bone volenté de lo duc non se mua pour ceste subite
                    adversité, ne ne se parti de prendre Palerme : esta soi sans paor et atent de Dieu
                    que doit entrevenir a ce qu'il puisse la cité prendre et a li anemis rendre change
                    de ce qu'il lui ont fait.</p>
                    <p xml:id="d008l12" n="7" rend="numbered">Quar puiz par la grace de Dieu qu'il ot prise Palerme, il s'en vint en Calabre et non
                    se cura des choses petites, mes cerca de metre main as cités de li plus grant.</p>
                    <p xml:id="d008l13" n="8" rend="numbered">Et premerement mist siege sur Trane ou estoient li fill de Pierre et Hermane, liquel
                    en poi de jors, o grant fame et diverses afflictions, la destraintrent; et furent li
                    seignor constraint de fouir, et cil de la cité lui rendirent la cité.</p>
                    <p xml:id="d008l14" n="9" rend="numbered">Et depuiz vint sopre Quarate et secont la costumance la ferma de chastel et de fossez,
                    et asseja la cité [fol. 180va] de toutes pars, et commanda qe li tribuque et li autre
                    estrument liquel avoit lessiez a Trane por prendre la cité doient venir.</p>
                    <lb/>
                </div2>
                <div2 xml:id="d008c003" n="3">
                    <head>3</head>
                    <p xml:id="d008l15" n="1" rend="numbered">Et Guide, frere carnal de la moillier de lo duc, liquel il avoit avec lui pour l'amor
                    de sa soror, requist licence et chevaliers de lo duc qu'il lo laisse aler a Trane.</p>
                    <p xml:id="d008l16" n="2" rend="numbered">Et lo duc lo fist acompaingnier de Goffroy Rindielle et de Raül, frere de Robert de
                    Lauritelle, otout ses chevaliers.</p>
                    <p xml:id="d008l17" n="3" rend="numbered">Et, quant il vindrent a Trane, il regarderent a li mur de la cité et oïrent une grant
                    creé envers la cité, quar Pierre et Hermande otout lor chevaliers estoient venut et
                    avoient pris li chevalier (et) liquel estoient venut pour porter li tribuc a lo duc.</p>
                    <p xml:id="d008l18" n="4" rend="numbered">Mes Guide avec sa gent secorut celle gent liquel estoient pris et les delivra de prison,
                    et li trebuc prist et Pierre et Hermande, et les manda prisons a lo duc.</p>
                    <p xml:id="d008l19" n="5" rend="numbered">Et cestui duc pour ceste victoire fu molt alegre pour la turbation de ses anemis.</p>
                    <p xml:id="d008l20" n="6" rend="numbered">Et, conoissant que de Dieu tout puissant venoit ceste victoire, il loa Dieu et magnifica
                    pour ce qu'il avoit victoire de ses anemis.</p>
                    <p xml:id="d008l21" n="7" rend="numbered">Et puiz manda en prison Hermande a Ramppolle, et Pierre ala en prison a Trane.</p>
                    <p xml:id="d008l22" n="8" rend="numbered">Et, quant cil qui habitoient a la cité de Quarate virent lo peril de lor seignorie
                    et la prosperité del duc Robert, ovrirent la porte et rechurent lo [fol. 180vb] duc
                    en la cité de lor bone volenté.</p>
                    <p xml:id="d008l23" n="9" rend="numbered">Et li duc leva a li chevalier de Pierre qu'il trova dedens la terre li cheval et arme.</p>
                    <lb/>
                </div2>
                <div2 xml:id="d008c004" n="4">
                    <head>4</head>
                    <p xml:id="d008l24" n="1" rend="numbered">Et quant lo prince Richart vit la puissance de Dieu contre lui, il laissa Canne et
                    retorna a la securissime cité de Capue.</p>
                    <p xml:id="d008l25" n="2" rend="numbered">Et li duc, atorniant tuit et regardant as cités de ses anemis, se combati pour eaux
                    destruire et manchier lor honor.</p>
                    <p xml:id="d008l26" n="3" rend="numbered">Il mist lo siege soe sur Andre, laquelle il prist en petit de temps.</p>
                    <p xml:id="d008l27" n="4" rend="numbered">Et, quant il ot prise Andre, il s'en vint a La Cysterne.</p>
                    <p xml:id="d008l28" n="5" rend="numbered">Mes iluec non lui fist besoingne de fichier paveillon ne de drecier trebuc, mes firent
                    une grate de bastons ou de junchi, et la metoient Pietre loiés, lo seignor de celle
                    terre, a ce que cil (a) qui jetoient - li chevalier de Pierre - venissent sur lo seignor
                    lor.</p>
                    <p xml:id="d008l29" n="6" rend="numbered">Dont cil de la cité non pooient desfendre la cité sans la mort de lor seignor.</p>
                    <p xml:id="d008l30" n="7" rend="numbered">Et Pierre proia a cil de la cité que soit rendue la cité au duc en tel maniere que
                    a lui soit salvee la vite.</p>
                    <p xml:id="d008l31" n="8" rend="numbered">Et ensi furent en concorde li chevalier et ceax de la cité, et lor fu donnee la cité
                    de Cysterne, laquelle un grant temps tint lo duc quar molt l'avoit desirree.</p>
                    <lb/>
                </div2>
                <div2 xml:id="d008c005" n="5">
                    <head>5</head>
                    <p xml:id="d008l32" n="1" rend="numbered">Et puiz que ceste choze fu faite si comme nouz avons devant dit, lo duc Robert vouloit
                    tochier lo chief [fol. 181a] de ceste malice et aler contre les cités de lo prince,
                    lique[l] avoit esté commencementent de la malice laquelle avoit esté faite a lo duc
                    Robert.</p>
                    <p xml:id="d008l33" n="2" rend="numbered">Li duc Robert acressoit chascun jor sa chevalerie, et ala et mist siege devant la cité
                    de Cydonie ou estoit Jordain, lo fill del prince Ricchars, avec li sien cheval[iers].</p>
                    <p xml:id="d008l34" n="3" rend="numbered">Bien rendi en la bataille la merite soe a lo duc et desfendoit sollicitament la cité.</p>
                    <p xml:id="d008l35" n="4" rend="numbered">Et lo duc molt sagement de toutes pars metoit gardes, et desfendoit lo entrer et lo
                    issir de la cité, ensi qu'il non porent avoir aide de nulle part cil qui estoient dedens
                    la cité.</p>
                    <p xml:id="d008l36" n="5" rend="numbered">Et un qui se clamoit Richart, filz de lo frere de lo prince Richart, de loquel estoit
                    celle cité et molt de autres, venoit pour parler a Jordain, son cosin; et creoit venir
                    secur pour ce qu'il savoit la voie.</p>
                    <p xml:id="d008l37" n="6" rend="numbered">Mes encontra li anemiz et fu pris et fu mené a lo duc; et fu examiné de lo duc et mis
                    en prison.</p>
                    <p xml:id="d008l38" n="7" rend="numbered">Mes lui, por ce qu'il non vouloit venir a tant de misere, la terre laquelle lui avoit
                    donnee lo prince rechut de la main de lo duc, et lui donna son frere carnel pour ostage,
                    et fu fait son chevalier de lo duc et son homme, et tint sa terre de lui.</p>
                    <lb/>
                </div2>
                <div2 xml:id="d008c006" n="6">
                    <head>6</head>
                    <p xml:id="d008l39" n="1" rend="numbered">[fol. 181b] Et puiz que cestui Richart fu conjoint avec li chevalier de li duc, ala
                    li duc devers Canne, laquelle, aviein[gne] que soit de grant nomee, toutes voiez est
                    molt neccessitouse de aigue.</p>
                    <p xml:id="d008l40" n="2" rend="numbered">Mes, puiz que fu assegie, (mes) pour ce que il non plut et non pooient avoir aigue,
                    en brief temps fu prise pour defaute de aigue, quar non avoit en li cysterne; et pour
                    ce fu rendue a lo duc, et pour ce li compiaingnie de cil de la cité vindrent a lo duc.</p>
                    <p xml:id="d008l41" n="3" rend="numbered">Et dedens de la cité avoit molt de chevaliers de Hermande, a liquel furent levé li
                    chaval et li arme, et lor fu donné licence d'aler en quel part qu'il voudroient.</p>
                    <lb/>
                </div2>
                <div2 xml:id="d008c007" n="7">
                    <head>7</head>
                    <p xml:id="d008l42" n="1" rend="numbered">Et puiz lo duc, quant il estoit en Trane aprés ce qu'il avoit faites molt de victoires
                    et de triumphe, fu visité de infermeté de Dieu et vint en tant de debilité que partout
                    se disoit qu'il estoit mort.</p>
                    <p xml:id="d008l43" n="2" rend="numbered">Et, por ce que il creoit qu'il lui alegeroit de sa maladie, s'en ala a Bar, et la fu
                    plus agrevé de la maladie.</p>
                    <p xml:id="d008l44" n="3" rend="numbered">Mes, puiz aprés petit de jors, cellui Dieu qui l'avoit visité lo delivra.</p>
                    <p xml:id="d008l45" n="4" rend="numbered">Il estoit encommencié un poi a amender et lui paroit esperance de avoir santé.</p>
                    <p xml:id="d008l46" n="5" rend="numbered">Et la false fame, laquelle estoit alee jusque a Rome, de la mort de lo duc retorna
                    voire, et an-[fol. 181 va]-nuncia la mort de lo pape Alixandre, et coment estoit fait
                    pape Heldeprande archedyacone.</p>
                    <lb/>
                </div2>
                <div2 xml:id="d008c008" n="8">
                    <head>8</head>
                    <p xml:id="d008l47" n="1" rend="numbered">Puiz que fu ensi alee la fama de la mort del duc Robert jusque a Rome, vint un message,
                    loquel non venoit a lo duc, pour ce que estoit reputé pour mort, mes venoit a la moillier.</p>
                    <lb/>
                    <p xml:id="d008l48" n="2" rend="numbered">Et portoit cest message : «Une grant dolor sans remede est venue a la Sainte Eclize
                    de Rome, laquel dolor a leissié la mort de lo karissime fil de la Sainte Eglize, lo
                    duc Robert, dont li cuer de li cardinal et de tout lo College et tout lo Senat de Rome
                    sont molt dolent de la soe mort, voiant la soe ruine et testificant de avoir perdu
                    lo accressement de lor paiz.</p>
                    <p xml:id="d008l49" n="3" rend="numbered">Mes, a ce que sache la Toe Nobilité la benivolence de misire lo pape, de quant amor
                    et perfection estoit vers lo marit vostre, portés lo sien filz a ce que, o la ordination
                    de la Sainte Eclize, receve o la main de l'Eglize les coses que tenoit lo pere de li
                    ancessor pape.»</p>
                    <p xml:id="d008l50" n="4" rend="numbered">Lo duc, avieingne qu'il non estoit encoire bien gari, toutes voiez pour lo gratiouz
                    mandement rendi graces a lo pape et li promist de lo servir fidelement.</p>
                    <lb/>
                </div2>
                <div2 xml:id="d008c009" n="9">
                    <head>9</head>
                    <p xml:id="d008l51" n="1" rend="numbered">Et puiz que lo pape sot la verité de la santé del duc, commanda a lo legat qu'il tornast
                    ariere et die a lo duc qu'il vieingne parler a lui a la cité de Saint Germain, et lui
                    die coment [estoit] liez et joiant de sa santé.</p>
                    <p xml:id="d008l52" n="2" rend="numbered">Et lo duc non [fu] lent [fol. 181vb] ne pigre, mes manda de toutez pars et assembla
                    ses chevaliers.</p>
                    <p xml:id="d008l53" n="3" rend="numbered">Et, garni de grant exercit, et s'en ala [a] Rapulle et atendi lo message de lo pape.</p>
                    <p xml:id="d008l54" n="4" rend="numbered">Et lo pape mua sentence, et manda frere Desidere abbé qu'il devist venir a Bonivent
                    ou il pape estoit venut.</p>
                    <p xml:id="d008l55" n="5" rend="numbered">Et lo duc s'acompaingna avec l'abbé, et vindrent ensemble a Bonivent.</p>
                    <p xml:id="d008l56" n="6" rend="numbered">Et defors de li mur sont estendut li paveillon, et li hostel furent appareilliez la
                    ou li duc et li sien devoient he[be]rgier;  et fu rechut pacifiquement.</p>
                    <p xml:id="d008l57" n="7" rend="numbered">Et li pape infre li mur de la cité fu mis en lo plus grant palaiz, et reservant soi
                    et la apostolique dignité, il saint pere pape manda messages a lo duc que il doie venir
                    a lui.</p>
                    <p xml:id="d008l58" n="8" rend="numbered">Et lo duc, pour garder soi de la malice de cil de la cité, proia lo pape que non venist
                    a lui come a Robert mes a sa fidelité.</p>
                    <p xml:id="d008l59" n="9" rend="numbered">Et contesterent en ceste maniere : [l'un] non vouloit [este] privé de honor, li autre
                    non vouloit doner occasion de injure ou de contumelie.</p>
                    <p xml:id="d008l60" n="10" rend="numbered">Et encontinent discorde fu entre eaux et male volenté et grant ire.</p>
                    <lb/>
                </div2>
                <div2 xml:id="d008c010" n="10">
                    <head>10</head>
                    <p xml:id="d008l61" n="1" rend="numbered">Ceste ystoire dit ensi que, quant cestes paroles orent ensi esté entre lo pape et lo
                    duc Robert Viscart, lo pape irez e corrociez se parti de Bonivent et s'en ala a Capue
                    pour donner favor a lo prince Richart, loquel estoit anemi del duc Robert. [fol. 182a]</p>
                    <p xml:id="d008l62" n="2" rend="numbered">Et lo duc, coment qu'il fust de haut cuer, pour reverence de lo pape, c'est a dire
                    pour despit, fist appareillier lo exercit soe pour vergoingnier lo prince.</p>
                    <p xml:id="d008l63" n="3" rend="numbered">Coment premerement vint a Benafre, li fil de Burelle, liquel se estoient partut de
                    la fidelité de li prince, lui vindrent pour nuire.</p>
                    <p xml:id="d008l64" n="4" rend="numbered">Et firent covenance ensemble avec lo duc, et lo duc fu molt alegre de ceste amistié,
                    quar en sa chevalerie non avoit grace de coses de vivre et [pour] accressement de chevalerie.</p>
                    <p xml:id="d008l65" n="5" rend="numbered">Et cestui fillz de Burell furent fait governeour de l'ost de lo duc et devisent la
                    voie lor; et li chastel, liquel non estoient bien garnit ne bien fort, (liquel) ensi
                    coment estoient pris, estoient ars.</p>
                    <p xml:id="d008l66" n="6" rend="numbered">Et de la s'en vont a Capue.</p>
                    <p xml:id="d008l67" n="7" rend="numbered">Et en la confin de la conté de Talloiz et en lieu qui se clame Plomeresco, mistrent
                    li paveillon.</p>
                    <p xml:id="d008l68" n="8" rend="numbered">Et o feu et o proie ardirent toutes les villes de iluec entor.</p>
                    <p xml:id="d008l69" n="9" rend="numbered">Et puiz vindrent a la padulle aprés de Canoville, plene de villes et de bestes, et
                    garnie de aiguez profondissimes.</p>
                    <p xml:id="d008l70" n="10" rend="numbered">Et ardent les maisons, et metent tout a proie, et toutes coses qui estoient aprés Capue
                    consumerent o crudele destruction.</p>
                    <p xml:id="d008l71" n="11" rend="numbered">Et puiz (et puiz) vindrent desa (de lo ripau) [la] rippe de Garigiane, et illec estendirent
                    lor paveillon.</p>
                    <p xml:id="d008l72" n="12" rend="numbered">Et la terribile poesté de lo duc metoit paour a tout home et constreingnoit cil de
                    entor de obedir a son comandement.</p>
                    <p xml:id="d008l73" n="13" rend="numbered">[fol. 182b] Et cil de la cité de Trajette et de Sule donerent la cité a lo duc avant
                    qu'il i venist a eaux, et rechurent pour seignor lo frere del duc, Rogier.</p>
                    <p xml:id="d008l74" n="14" rend="numbered">Et puiz passa par la terre de Saint Benedit, laquelle il serva sans nulle lesion coment
                    temple de Dieu.</p>
                    <p xml:id="d008l75" n="15" rend="numbered">Et puiz atornia Aquin et s'esforsa de la prendre, et cercha de passer par lo cors de
                    l'aigue.</p>
                    <p xml:id="d008l76" n="16" rend="numbered">Mes, quant il vit que non se pooit prendre, lui fist damage quant come il pot, et puiz
                    s'en parti.</p>
                    <lb/>
                </div2>
                <div2 xml:id="d008c011" n="11">
                    <head>11</head>
                    <p xml:id="d008l77" n="1" rend="numbered">Adont estoit doute a eaus de lo avenement de ces dui qu'il devissent vainchre.</p>
                    <p xml:id="d008l78" n="2" rend="numbered">Li conte de Aquin furent divisé, quar Adenolfe et Landolfe remanent en lo service de
                    lo prince, mes Pandulfe et Lande s'acosterent a Rogier, a liquel, puiz qu'il lui orent
                    fait sacrement, li presterent li castel qui se clame Vicablanche et habitarent ensemble
                    en un autre chastel, liquel se clame Insule.</p>
                    <p xml:id="d008l79" n="3" rend="numbered">Et lo conte Rogier lessa de ses chevaliers avec eaux pour garder Ysole et pour faire
                    damage a Aquin.</p>
                    <p xml:id="d008l80" n="4" rend="numbered">Et un abbé de Sainte Eufame qui se clamoit Robert garda otout li chevalier soe Vicablanche,
                    loquel s'esforsa continuelment en divers lieuz de faire damage a lo prince.</p>
                    <p xml:id="d008l81" n="5" rend="numbered">Et puiz furent ordenees celle cosez, et li chastel furent apareilliez et forniz.</p>
                    <p xml:id="d008l82" n="6" rend="numbered">Et puiz lo duc Robert avec son frere et avec son exercit s'en torna en Puille.</p>
                    <lb/>
                </div2>
                <div2 xml:id="d008c012" n="12">
                    <head>12</head>
                    <p xml:id="d008l83" n="1" rend="numbered">Et, en cellui temps, lo pape avec lo prince Richart firent ferme et grant amisté [fol.
                    182va] et ligue, et autresi avoit fait lo prince de Salerne.</p>
                    <p xml:id="d008l84" n="2" rend="numbered">Et cerchoient tout coment il porroient chacier lo duc et de son honor et de la terre
                    et lo pape ala a Rome et comensa a emplir a son pooir ce qu'il avoit comencié et ordené.</p>
                    <p xml:id="d008l85" n="3" rend="numbered">Mes, que non trova home en son aide, cercha adjutoire de fame.</p>
                    <p xml:id="d008l86" n="4" rend="numbered">Et manda adonc message a Beatrix et sa fille Mathilde, et li fait assavoir l'occasion
                    pour quoi voloit lo pape que elle[s] venis[sen]t parler a lui.</p>
                    <p xml:id="d008l87" n="5" rend="numbered">Et ceste[s], pour la foi parfaite de saint Pierre et pour l'amour de carité qu'elle[s]
                    avoi[en]t en lo vicaire de Dieu, puiz qu'elles orent oï cest mandement de lo pape,
                    non targerent de venir a lui et s'appareillerent de faire la volenté de lo pape.</p>
                    <p xml:id="d008l88" n="6" rend="numbered">Et  promistrent lo don de amener XXX mille chevaliers; et pour faire lo plus ferme
                    de la victoire, lui en prometoi[en]t, entre li XXX mille, Vc Todeschi.</p>
                    <p xml:id="d008l89" n="7" rend="numbered">Et lo pape respondi : «Li petit villissime Normant, o XX mille homes les poons assaillier
                    et vaincere se Dieu plaist, quar avrons aide de lo prince Richart et de ceus qui habitent
                    en celle part.</p>
                    <p xml:id="d008l90" n="8" rend="numbered">Et si serons desfendu de l'ajutoire de Dieu et de li apostole».</p>
                    <p xml:id="d008l91" n="9" rend="numbered">Et li noble fames respondirent : «Et se nostre gent que nouz vous promis foÿent devant
                    li anemis, non seroit sans grant vergoingne, quar diroient la gent: "li fame cerchent
                    les cosez [fol. 182vb] qui non apartienent a elles.</p>
                    <p xml:id="d008l92" n="10" rend="numbered">Digne choze est qu'elles aient vitupere, quar vouloient faire comment li principe faisoient
                    par diverses pars de lo monde".</p>
                    <p xml:id="d008l93" n="11" rend="numbered">Adont, a ce que aions victoire come home a confondre li Normant, la Vostre Santité
                    laissera a nous mener tant homes que aions honor de victoire et que nouz puissons delivrer
                    de la main de li anemis les coses de lo prince de li apostole».</p>
                    <p xml:id="d008l94" n="12" rend="numbered">Et quant li pape vit la sapience de li II dames, vouloit estre a lor providence et
                    a lor conseil et comist ceste choze a lor arbitre et a lor volenté.</p>
                    <lb/>
                </div2>
                <div2 xml:id="d008c013" n="13">
                    <head>13</head>
                    <p xml:id="d008l95" n="1" rend="numbered">Et, depuiz, a si grant deliberation clamerent ta prince de Salerne, liquel autresi
                    fu amonesté de paier li soldoier et aporter deniers pour paier li chevalier.</p>
                    <p xml:id="d008l96" n="2" rend="numbered">Et Gisolfe non fu pigre, mes vint alegrement et liement, quar il desideroit de destruire
                    lo duc Robert, liquel estoit marit de la soror, et aporta li denier liquel li estoient
                    demandez.</p>
                    <p xml:id="d008l97" n="3" rend="numbered">Mes quelz deniers ?</p>
                    <p xml:id="d008l98" n="4" rend="numbered">Correges de Indie, et las, et villissime paille, comme voillist ciendre fames et vestir
                    servicials et aorner li mur o li paille!</p>
                    <p xml:id="d008l99" n="5" rend="numbered">Et, quant li Romain virent ce, il lo reputerent pour un fol, quar o villissime domps
                    vouloit mener a combatre sapientissime chevaliers.</p>
                    <p xml:id="d008l100" n="6" rend="numbered">Et [en] un [fol. 183a] lieu qui se clame mont Cymino fu assemblé lo pape, et Gisolfe
                    prince de Salerne, [o] lo domp, et une bone part de la chevalerie, et tratant de la
                    voie coment il devroient aler et de la maniere del traitement de la traïson.</p>
                    <p xml:id="d008l101" n="7" rend="numbered">Li Pisain, quant il virent Gisolfe, home de loquel il avoient receu damage, prison
                    et traïson, adont comencerent a crier : «More Gisolfe, loquel est sans pitié, loquel
                    nous, ceauz de nostre cité, a condempnez a estre noiez en mer, et li autre estre mis
                    en prison, et nouz a privez de nostre bone marcheandise! Et autre[si] morent tuit
                    cil qui desfendre lo voudront! Et nul non remaingne de ceuz qui favour lui feront
                    ne a la part soe!».</p>
                    <p xml:id="d008l102" n="8" rend="numbered">Mes quant entendi cest fait et ceste criee, il fu tout esbahi et ot grant paour et
                    grant merveille, et prist conseill en quel maniere il porroit delivrer Gisolfe; et,
                    en celle meisme nuit, absconsement, lo manda a Rome.</p>
                    <p xml:id="d008l103" n="9" rend="numbered">Et en ceste maniere lor conseill fu tout desfait, et quant qu'il avoit fait torne
                    a lor destruction, et tout ce que vouloit faire lo pape.</p>
                    <p xml:id="d008l104" n="10" rend="numbered">Et tout lo mal loquel fist Gisolfe, prince de Salerne, a cil de Pise, cil monnoie
                    qui ceste ystoire compila en lieu et en temps lo vouz dira.</p>
                    <lb/>
                </div2>
                <div2 xml:id="d008c014" n="14">
                    <head>14</head>
                    <p xml:id="d008l105" n="1" rend="numbered">Or retornerons a la grant hardiece et lo grant cuer de lo duc Robert.</p>
                    <p xml:id="d008l106" n="2" rend="numbered">Adonc, quant se tratoit ceste [fol. 183b] cose contre lo duc Robert, li legat de Rome
                    lo contre[in]strent de venir a la cité de Bonivent a oïr ce que vouloit ordener lo
                    pape et a respondre a lo pape de ce dont il se vouloit lamenter.</p>
                    <p xml:id="d008l107" n="3" rend="numbered">Et lo duc, ensi coment il estoit humile, respondi humilement que i l n'avoit en lui
                    nulle conscience que onques eust esté coupable «ne contre lo prince de li apostole,
                    ne contre lo commandement de lo seignor mien pape, ne non targerai de venir la ou
                    il me commande, ne mais que je sache lo jor et lo terme que je doie venir a lui, a
                    ce que la moie innocence soit manifeste a touz par lo commandement apostolica et par
                    la soe sentence».</p>
                    <p xml:id="d008l108" n="4" rend="numbered">Et ensi fu fait.</p>
                    <p xml:id="d008l109" n="5" rend="numbered">Et en cellui temps, por l'offense de lo prince de Salerne, li chevalier pysen furent
                    partit de lo commandement et volenté de lo pape, et ne pot venir a complement.</p>
                    <p xml:id="d008l110" n="6" rend="numbered">Et lo duc, quar savoit la chose qui estoit pensee contre lui, vint a Bonivent au jor
                    ordiné, acompaignié de fortissimes chevaliers.</p>
                    <p xml:id="d008l111" n="7" rend="numbered">Et non laissa moillier ne filz ne fille, mes touz les mena avec soi, car molt de foiz
                    en joant avoit a costume de dire : «Qui me levera ma moillier et mi fill, ce que je
                    ai soit sien!».</p>
                    <p xml:id="d008l112" n="8" rend="numbered">Il atendi que venist lo pape troiz jors, et puiz que sot qu'il tardoit a venir, Robert,
                    qui molt humble [estoit], lui ala encontre.</p>
                    <lb/>
                </div2>
                <div2 xml:id="d008c015" n="15">
                    <head>15</head>
                    <p xml:id="d008l113" n="1" rend="numbered">[fol. 183va] En la terre de Naples et en la duchié a un grant plain de palude, laquelle
                    porte molt de frutte et est plane pour aler, et en molt de liez cort eaue laquelle
                    vient de desouz terre.</p>
                    <p xml:id="d008l114" n="2" rend="numbered">Et en celle (et en celle) plene fist lo duc fichier ses paveillons, et la se rnist
                    avec son exercit.</p>
                    <p xml:id="d008l115" n="3" rend="numbered">Et puiz proia lo maistre de la chevalerie, loquel estoit a Naple, que il deust venir
                    a lui.</p>
                    <p xml:id="d008l116" n="4" rend="numbered">Et avec lui fist ligue et acordance o sacrement.</p>
                    <p xml:id="d008l117" n="5" rend="numbered">Et, par commandement de li maistre de li chevalier, fu la ordené lo marchié et la
                    foire, la ou se vendissent les coses neccessaires a li home et a li beste.</p>
                    <p xml:id="d008l118" n="6" rend="numbered">Et la potence de lo prince Richart li estoit encontre; liquel, avieingne que non eust
                    tant de chevaliers quant avoit lo duc, toutes voies il estoient prouz et vaillant;
                    et metoient en cuer a lo prince que il issist contre li chevalier de lo duc pour combatre.</p>
                    <lb/>
                </div2>
                <div2 xml:id="d008c016" n="16">
                    <head>16</head>
                    <p xml:id="d008l119" n="1" rend="numbered">La estoit lo abbé Desidere de Mont de Cassyn, qui pourchasoit de faire paiz entre
                    eaux et amor.</p>
                    <p xml:id="d008l120" n="2" rend="numbered">Et ces II seignors avoient eslut cestui abbé Desidere pour pere espirituel et estoient
                    subjecte a son conseill, quar il estoit ami de l'un et de l'autre, c'est a dire de
                    ces II princes liquel estoient anemis.</p>
                    <p xml:id="d008l121" n="3" rend="numbered">Laquelle choze poi de foiz avient que un puisse estre ami de dui anemis.</p>
                    <p xml:id="d008l122" n="4" rend="numbered">Et, par la grace de Dieu, [fol. 183vb] sans nulle suspitio, chascun de eaux avoit
                    mis en cestui abbé son entention.</p>
                    <p xml:id="d008l123" n="5" rend="numbered">Et, par l'ordination de lo abbé, vindrent a parler ensemble ces dui seignor : et embracherent
                    et baiserent en boche l'un l'autre, et esterent et parlerent ensemble jusque a vespre.</p>
                    <p xml:id="d008l124" n="6" rend="numbered">Et, au soir, lo prince se parti et vint a Averse.</p>
                    <p xml:id="d008l125" n="7" rend="numbered">Et, l'autre jor, lo prince au matin retorna a voier lo sien ami et parlerent molt
                    ensemble.</p>
                    <p xml:id="d008l126" n="8" rend="numbered">Lo prince pria molt lo duc qu'il fust plus en champ, mes qu'il preist un de ses chasteaux.</p>
                    <p xml:id="d008l127" n="9" rend="numbered">Et lo [duc] fist la petition de lo prince.</p>
                    <p xml:id="d008l128" n="10" rend="numbered">Et manda arriere molt de sez chevaliers, et lui et sa moillier et ses filz, avec aucun
                    grant home qu'il retint avuec soi, s'en ala a l'Acerre; dont tant de jors come il
                    demora la, ot de lo prince large despens.</p>
                    <p xml:id="d008l129" n="11" rend="numbered">Et, a ce que nulle doutance fust en lo cuer de lo duc, lo prince commist a lo ministre
                    de lo duc la tor et li haut palaiz, et fist toute la gent de lo duc ester dedens la
                    terre.</p>
                    <p xml:id="d008l130" n="12" rend="numbered">Et puiz ordenerent lo lieu ou puissent estre ensemble et ordener ce qui lor plaroit.</p>
                    <p xml:id="d008l131" n="13" rend="numbered">Et, a ce qu'il non peussent estre corrociez ensemble par dit de autre ne levés de
                    lor bone entention, furent entre eaux richissime pleges et fidejussors.</p>
                    <p xml:id="d008l132" n="14" rend="numbered">Et, quant ceste covenance [fu] ensi fermee de l'une part et de l'autre, li dui seignor
                    se partirent de bone volenté.</p>
                    <lb/>
                </div2>
                <div2 xml:id="d008c017" n="17">
                    <head>17</head>
                    <p xml:id="d008l133" n="1" rend="numbered">[fol. 184a] Et, aprés ce, quant les chozes que nouz avons devant dites furent faites,
                    vint lo jor determiné que li dui seignor furent ensemble, acompaingniez de grans seignors,
                    et fu lo abbé Desidere conviés d'une part et d'autre.</p>
                    <p xml:id="d008l134" n="2" rend="numbered">Et s'en alerent a Apice.</p>
                    <p xml:id="d008l135" n="3" rend="numbered">Et, quant il vindrent la, lo duc vouloit recompenser a lo prince.</p>
                    <p xml:id="d008l136" n="4" rend="numbered">Il lui fist honor en Apice come lo prince lui avoit fait a l'Acerre, et autresi come
                    lo prince avoit donné la forteresce a lo duc a l'Acerre, ensi lui donna lo duc la
                    forteresce de Apice.</p>
                    <p xml:id="d008l137" n="5" rend="numbered">Et la demorerent XXX jors ensemble continuelment pour examiner et faire la paiz; et
                    rendirent l'un a l'autre ce que l'un avoit levé a l'autre, quar ce que requiert lo
                    prince, faisoit et consentoit li duc, et lo prince Richart non failli de faire ce
                    que vouloit lo duc.</p>
                    <p xml:id="d008l138" n="6" rend="numbered">Et, coment ce fust chose que tuit lor home et lor fidel faisoient ce [que] voloient
                    ces dui, et tout lor commandement faisoient, fors tant seulement Balalarde et Rogier
                    Arenga, liquel estoient encontre et non vouloient faire lo comandement de lo duc ne
                    faire sa volenté.</p>
                    <p xml:id="d008l139" n="7" rend="numbered">Et avoient en despit lor seignor et pensoient coment il avoient esté occasion de la
                    brigue laquelle avoit esté entre lo duc et lo prince.</p>
                    <p xml:id="d008l140" n="8" rend="numbered">Et ces dui seignors, quant il orent disponut lor coses coveniblement, et pardonnerent
                    l'un a [fol. 184b] l'autre toute male volenté et injure.</p>
                    <p xml:id="d008l141" n="9" rend="numbered">Et la terre que lo duc avoit levee a lo prince lui rendi, et si lui donna de la soe,
                    et il croiant que l'amistié de la carité de lor cuer pour nulle male volenté se peust
                    desfaire, quar non se pooient departir de ensemble a parler pour nulle disposition
                    de chevaliers, et tant estoient liés ensemble d'amor comment s'il n'eussent jamais
                    esté anemis entr'elz!</p>
                    <p xml:id="d008l142" n="10" rend="numbered">Et, puiz que fu determinee toute chose, il vouloient que les covenances de la paiz
                    fussent escriptes.</p>
                    <p xml:id="d008l143" n="11" rend="numbered">Et ceste escripture fu occasion de la destruction de la paiz, car en la memoire et
                    en l'escripture de lo prince estoit escrit qe il vouloit salver amistié avec lo duc,
                    salve la fidelité de lo pape, et lo duc non vouloit ceste condittion, quar non estoit
                    bien avec lo pape, comment est dit.</p>
                    <p xml:id="d008l144" n="12" rend="numbered">Et adont se partirent corrociez, et commencerent la grant brigue qu'il avoient devant
                    entr'elz.</p>
                    <p xml:id="d008l145" n="13" rend="numbered">Et lo prince s'en ala a Capue, et lo duc en Calabre.</p>
                    <lb/>
                </div2>
                <div2 xml:id="d008c018" n="18">
                    <head>18</head>
                    <p xml:id="d008l146" n="1" rend="numbered">Balalarde, par lo conseill malvaiz de son maistre, contre lo duc son oncle appareilla
                    anemistié, et entra o li chevalier siens en la forte roche de Saint Severin; et la
                    terre de lo duc laquelle estoit aprés sovent gastoit.</p>
                    <p xml:id="d008l147" n="2" rend="numbered">Et de l'autre part estoit Guillerme Arengue, liquel avoit fait une liga avec lui et
                    faisoit come Balalarde.</p>
                    <p xml:id="d008l148" n="3" rend="numbered">Et lo duc, [fol. 184va] quant il sot ceste novelle, assembla une grant multitude de
                    chevaliers et de pedon, et asseja la cité de Saint Severe; et, secont que est a costumance,
                    fist chasteaux, liquel enforza de fossez et de palis, et la ficha ses paveillons.</p>
                    <p xml:id="d008l149" n="4" rend="numbered">Et Balalarde gardoit la cit dedens, laquelle non se desfendoit pour li Normant [mes]
                    pour la fortesce de lo lieu.</p>
                    <p xml:id="d008l150" n="5" rend="numbered">Et [a] lo duc continuelment sont portees les chozes de vivre.</p>
                    <p xml:id="d008l151" n="6" rend="numbered">Et quant lo duc mandoit sa gent a chacier, Balalarde mandoit sa gent a faire proie.</p>
                    <p xml:id="d008l152" n="7" rend="numbered">Loquel Balalart, coment ce soit choze qu'il fust assoutillié de vin et de grain, il
                    se saturoient de char qu'il furoient, se non qu'il lor failloit lo sel.</p>
                    <p xml:id="d008l153" n="8" rend="numbered">Et Rogier, fil de lo duc, jovene et de bone exposition et sage jovencel, asseja lo
                    chastel de Vallarie et destruizoit Guillerme Arenga par fame.</p>
                    <p xml:id="d008l154" n="9" rend="numbered">Et a ce furent menez que prioient Dieu l'un et l'autre, c'est assavoir Balalart et
                    Guillerme Arenga, de demander pardonnance a lo duc et de avoir sa grace et de faire
                    son comandement.</p>
                    <p xml:id="d008l155" n="10" rend="numbered">Et lo duc non lo vouloit faire, quar sa fatigue eust esté en vain s'il non eust la
                    cité por laquelle il avoit combatu lonc temps.</p>
                    <p xml:id="d008l156" n="11" rend="numbered">Et cil gardoient la cité, et confortoient li citadin, et partoient avec eaux ce qu'il
                    pooient furer, et lor prometoient de lor doner part de ce qu'il porroient acquester.</p>
                    <p xml:id="d008l157" n="12" rend="numbered">Et lo duc [fol. 184vb] non se muet, ains desfent a ses anemis la voie, et contresta
                    a li desrobeor, et prendoit de li chavalier.</p>
                    <p xml:id="d008l158" n="13" rend="numbered">Et li damage qu'il avoient receu en la proie recovra en la as chevaliers qu'il prist.</p>
                    <p xml:id="d008l159" n="14" rend="numbered">Et, faisant entrellaisse a lo dire, si conterons de la liberalité de lo filz de lo
                    duc et la pitié de lo duc son pere.</p>
                    <lb/>
                </div2>
                <div2 xml:id="d008c019" n="19">
                    <head>19</head>
                    <p xml:id="d008l160" n="1" rend="numbered">Or dit ensi ceste ystoire, come ce soit cose que li vestement de Balalarde pour viellesce
                    se commencerent a rompre, il pria Rogier, lo fill de lo duc, que a lo jor de Pasche
                    le doie subvenir a la soe neccesité et en si grant feste lo doie sovenir de dras noves.</p>
                    <p xml:id="d008l161" n="2" rend="numbered">Et lo jovencel va a la volenté de lo pere et li dist la neccesité de son parent, et
                    coment lui avoit demandé une robe.</p>
                    <p xml:id="d008l162" n="3" rend="numbered">Et lo duc commanda que fussent aportés dras bons et covenables de diverses manieres,
                    et les bailla a son chier fill, et lui commanda qu'il les devist mander a Balalarde.</p>
                    <p xml:id="d008l163" n="4" rend="numbered">Et ensi fu fait.</p>
                    <lb/>
                </div2>
                <div2 xml:id="d008c020" n="20">
                    <head>20</head>
                    <p xml:id="d008l164" n="1" rend="numbered">A la ducesse recordoit encoire de la grant arrogance de Balalarde quar, quant lo duc
                    fu malade et jugié por mort come nouz avons devant dit, tuit li chevalier normant
                    se assemblerent et eslurent por lor seignor Rogier, lu filz de lo duc, et lui jurerent
                    et furent fait ses chevaliers, fors tant solement Balalarde qui lo contredist, lequel
                    refusa de estre  son chevalier, quar il vouloit estre haucié en celle honor; dont
                    la du-[fol. 185a]-cesse garda ceste dolor en son cuer ensi come un coultel.</p>
                    <p xml:id="d008l165" n="2" rend="numbered">Ceste esmut lo cuer de lo marit a faire damage a Balalarde; et clama ses amis quant
                    come il pooit pour faire mal a Balalarde.</p>
                    <lb/>
                </div2>
                <div2 xml:id="d008c021" n="21">
                    <head>21</head>
                    <p xml:id="d008l166" n="1" rend="numbered">Et lo duc se commut contre Balalarde pour lo dit de la moillier et pour l'offense
                    qu'il avoit faite contre lo duc, laquelle offense la dame lui tornoit a memoire; et
                    chascun jor se iroit plus contre Balalarde pour le destruire.</p>
                    <p xml:id="d008l167" n="2" rend="numbered">Et cressoit li castel, o grandissime fossez et palis clooit la cité et gardoit toutes
                    les voiez : et ensi desfendoit li chevalier qu'il non feissent proie et li vilain
                    qu'il non alassent pour leingne.</p>
                    <p xml:id="d008l168" n="3" rend="numbered">Et cil de la cité, pour ce qu'il amoient molt Bajalarde et avoient paour de lo duc,
                    pour la desfense de la rebellion destruizoient lo[r] maisons et tref, et toutes les
                    autres choses utiles consumoient.</p>
                    <p xml:id="d008l169" n="4" rend="numbered">Et puiz, quant il orent faite ceste choze, vindrent a Bajalarde et lui distrent la
                    misere de lor povreté, et lui prierent qu'il alast a lo duc son oncle por eaux delivrer.</p>
                    <p xml:id="d008l170" n="5" rend="numbered">Et quant Bajalarde vit que cil de la cité lui gardoient fidelité a lor pooir mes non
                    pooient plus pour ce que toutes choses lor estoient failliez, Bajalarde a lor petition
                    demanda segurance de aler impetrer pardonnance pour cil de la cité a lo duc.</p>
                    <p xml:id="d008l171" n="6" rend="numbered">Et lo duc savoit que Bajalarde devoit susciter escandale a son pooir partout la ou
                    il aloit.</p>
                    <p xml:id="d008l172" n="7" rend="numbered">Toutes voiez lo duc, despri-[fol. 185b]-sant le, dona licence a Bajalarde qu'il s'en
                    poïst aler secur, et a ceuz de la cité pardonna.</p>
                    <p xml:id="d008l173" n="8" rend="numbered">Et puiz s'en parti Bajalarde, et lo duc entra en la cité, et appareilla la forteresce
                    et i mist gardes.</p>
                    <p xml:id="d008l174" n="9" rend="numbered">Et puiz ala en aide de son filz pour veincre Guillerme Arenga; et ordina chastelz
                    plus pres de la cité et plus espés, et restrainst li anemis en la cité et lor fist
                    fame.</p>
                    <p xml:id="d008l175" n="10" rend="numbered">Et Guillerme, puiz qu'il senti que Bajalarde s'en estoit fouy et que lo duc lui estoit
                    venut sur, demanda licence qu'il s'en poïst aler otout sa fame et sa gent, et s'en
                    ala a l'aide de [lo] prince Richart.</p>
                    <lb/>
                </div2>
                <div2 xml:id="d008c022" n="22">
                    <head>22</head>
                    <p xml:id="d008l176" n="1" rend="numbered">Avant que lo duc avist prise ceste cité, lo prince Richart mandoit chevaliers en aide
                    de Bajalarde et de Guillerme.</p>
                    <p xml:id="d008l177" n="2" rend="numbered">Et Girart de Bone Herberge, quant il senti que ces chevaliers devoient passer, se
                    mist en un lieu abscons et creoit les avoir en sa main por faire plaisir a son seignor
                    lo duc.</p>
                    <p xml:id="d008l178" n="3" rend="numbered">Et, quant il lor ala devant, cil de l'autre part l'orent atornié.</p>
                    <p xml:id="d008l179" n="4" rend="numbered">Et ensi coment il creoit prendre autre, il fu pris avuec molt [de] la gent soe; et
                    de l'arme et de li cheval furent riche li chevalier de lo prince.</p>
                    <p xml:id="d008l180" n="5" rend="numbered">Et laisserent lor voie et retornerent arriere a lo prince avec Girart et li autre
                    prison.</p>
                    <p xml:id="d008l181" n="6" rend="numbered">Et lo prince en ot grant joie de ceste victoire que li chevalier sien avoient fait
                    (tel victoire) contre lo duc et en rendi graces a saint Benedit et a li frere liquel
                    habitoient en son monastier. [fol. 185va]</p>
                    <p xml:id="d008l182" n="7" rend="numbered">Et l'un et l'autre seignor se creoient avoir victoire pour la merite de saint Benoit
                    et pour l'oration de li moinnes.</p>
                    <p xml:id="d008l183" n="8" rend="numbered">Et puiz aprés, lo prince recercha li chevalier liquel s'estoient partit de sa fidelité
                    et estoient alez a lo duc : dont les chasa et tint lor chasteaux pour soi.</p>
                    <lb/>
                </div2>
                <div2 xml:id="d008c023" n="23">
                    <head>23</head>
                    <p xml:id="d008l184" n="1" rend="numbered">Et, secont que est dit, li frere contes de Aquin estoient divisé et gardoient li castel
                    a la fidelité de lor seignor.</p>
                    <p xml:id="d008l185" n="2" rend="numbered">Adenolfe et Landulfe, et otot la chevalerie de lo prince, guardoient Aquin; et Goffré
                    Ridelle, Pont de Corbe.</p>
                    <p xml:id="d008l186" n="3" rend="numbered">Et Pandulfe et Lande, avec la chevalerie de lo conte Rogier, frere de lo duc, et avec
                    Guillerme et Goffré, guardoient la Ynsule.</p>
                    <p xml:id="d008l187" n="4" rend="numbered">Dont li pueple qui la habitoit chascun jor estoient desrobez et non pooient aler a
                    veoir lor labor, liquel lor estoient espessement talliez.</p>
                    <p xml:id="d008l188" n="5" rend="numbered">Et autresi l'un aguaitoit l'autre, et se aucun en estoit pris, lui estoit levé lo
                    cheval et l'arme, et estoit mandé a sa gent; quar autresi estoient autres chevaliers
                    de lo conte Rogier liquel gardoient Trajette.</p>
                    <lb/>
                </div2>
                <div2 xml:id="d008c024" n="24">
                    <head>24</head>
                    <p xml:id="d008l189" n="1" rend="numbered">Or, une nuit, tuit ceus qui alloient sequitant lo duc se assemblerent en l'Ynsule
                    absconsement.</p>
                    <p xml:id="d008l190" n="2" rend="numbered">Et lo matin, o grant multitude de vilain, se departirent par les chams de Aquin.</p>
                    <p xml:id="d008l191" n="3" rend="numbered">Mes ceus qui gardoient lo pas lor recollirent [fol. 185vb] la proie, et en vain lor
                    faisoient aler cerchant la proie.</p>
                    <p xml:id="d008l192" n="4" rend="numbered">Et li chevalier de lo prince s'asemblerent ensemble et vont contre Goffré Rindelle
                    et lo persecuterent.</p>
                    <p xml:id="d008l193" n="5" rend="numbered">Et li chevalier de lo duc, liquel estoient persecutez, atendirent ceux de lo prince
                    qui les persecutoient.</p>
                    <p xml:id="d008l194" n="6" rend="numbered">Mes lo flume de Melfe departi l'un de l'autre; et, quant furent passé li chevalier
                    del duc, il distrent a ceuz de lo prince qu'il passent avant!</p>
                    <p xml:id="d008l195" n="7" rend="numbered">Et cil de lo prince o aspre reprehension lor prometent de chacier les fors de lor
                    terre.</p>
                    <p xml:id="d008l196" n="8" rend="numbered">Et en disant ces paroles, lo jor s'en ala et se fist nuit.</p>
                    <p xml:id="d008l197" n="9" rend="numbered">Et Pandulfe s'en torne a la Ysule; et Adenolfe et Guillerme, puiz qu'il sentirent
                    qu'il s'en estoit alez, passerent lo flume.</p>
                    <p xml:id="d008l198" n="10" rend="numbered">Et Pandulfe avec ses compaingnons tornerent une foiz a eaux.</p>
                    <p xml:id="d008l199" n="11" rend="numbered">Et alore ordenerent la bataille et comencerent a combatre : et ferent li cheval des
                    esperons, et drecerent li haste pour ferir.</p>
                    <p xml:id="d008l200" n="12" rend="numbered">Et que fait besoingne de plus dire ? Pandulfe fu pris de son frere, et de li sien
                    molt en furent mort et molt en furent mis en prison, et alcun en sont nafré.</p>
                    <p xml:id="d008l201" n="131" rend="numbered">Et de l'autre part vint Guillerme Pontarcefrede o li pedon en aide et se mist en mege
                    a recovrer la bataille perdue : et delivra li prison, contreinst cil qui avoient vainchu
                    a combatre.</p>
                    <p xml:id="d008l202" n="4" rend="numbered">Adont li chevalier pristrent cuer, et ceuz qui estoient prison pristrent ceux qui
                    les menoient [fol. 186a] en prison, et Pandulfe fu delivré.</p>
                    <p xml:id="d008l203" n="15" rend="numbered">Et, coment dient alcun, se il avoit volut, av[r]oit pris Adenulfe son frere.</p>
                    <p xml:id="d008l204" n="16" rend="numbered">Et, pour ce qu'il estoit ja nuit, tant li veinceor quant cil qui estoient vainchut
                    tornerent chascun en son lieu.</p>
                    <p xml:id="d008l205" n="17" rend="numbered">Et lo matin, Pandulfe et Guillerme cercherent lo champ et leverent les chozes de li
                    anemis.</p>
                    <p xml:id="d008l206" n="18" rend="numbered">De li prison XXX en sont prison o (XXX) escut et LXX [o] chevaux : ceste damage avoit
                    receu lo prince en ceste bataille.</p>
                    <lb/>
                </div2>
                <div2 xml:id="d008c025" n="25">
                    <head>25</head>
                    <p xml:id="d008l207" n="1" rend="numbered">Et, puiz que lo duc chaciez touz ses anemis de Calabre et la tenoit en paiz, s'en
                    ala en Puille a persecuter Bajalarde et Garilgione, marit de la soror; car, en tant
                    coment lo duc avoit esté occupé en Calabre, cestui Bajalarde, avec Garilgione et Guillerme,
                    avoient afflit les cités de lo duc o molt de proies et de desrobations.</p>
                    <p xml:id="d008l208" n="2" rend="numbered">Et Bajalarde estoit entré en la roche de Sainte Agathe en Puille, laquel roche non
                    se puet combatre, et aloit proiant tout lo païz entor; et Garilgione estoit [...]
                    et governoit li chastel d'entor.</p>
                    <p xml:id="d008l209" n="3" rend="numbered">Et li duc, qui par lonc temps non avoit veues ses cités, molt les aloit cerchant.</p>
                    <p xml:id="d008l210" n="4" rend="numbered">Et en la fin s'en ala a Bar et de la manda son neveu Robert, qu'il molt amoit, otout
                    sa chevalerie pour prendre Bajalarde, et manda a Rogier son filz qu'il doie aler contre
                    G(r)arilgione.</p>
                    <p xml:id="d008l211" n="5" rend="numbered">Et il clama li sien fi-[fol. 186b]-del pour prendre Salerne, et appareilla divers
                    trebuc - toute(s) ceste ordination non fu persequtee, quar li autor non lo met - et
                    de pedons et de chevaliers assembla sanz nombre, et de navie.</p>
                    <lb/>
                </div2>
                <div2 xml:id="d008c026" n="26">
                    <head>26</head>
                    <p xml:id="d008l212" n="1" rend="numbered">Pour marier ses filles, en cellui temps, molt mandoient a lui, et molt de grans homes
                    desirroient de eaux conjondre avec lui; quar, coment se dira depuiz, aucuns avoient
                    grant paour la soe grande victoire, et aucuns, qui esperoient qu'il deust molt plus
                    acquester, et (alcun) creoient par lui estre fait riche; dont cerchoient l'onor de
                    ses fillez et voloient estre conjoint a son amistié.</p>
                    <p xml:id="d008l213" n="2" rend="numbered">Et, coment ce fust cose qe lo impiere de Costentinnoble fust privé de l'honor de toute
                    Puille et de toute Calabre par la vertu de cestui duc Robert et de li frere, lo imperaor
                    par lo conseill de ceaux de sa cité, a ce qu'il non fust chacié de l'onor de l'empire,
                    requist la fille del duc pour moillier a son fillz.</p>
                    <p xml:id="d008l214" n="3" rend="numbered">Et dui foiz lo duc lo contredist et respondi que lo cuer non lui soufferroit que sa
                    fille fust tant loing de lui.</p>
                    <p xml:id="d008l215" n="4" rend="numbered">Et toutes voies se alegroit de la requeste que lui faisoit li empereres, mes gaboit
                    li messagiers par maliciosez allegations.</p>
                    <p xml:id="d008l216" n="5" rend="numbered">Et li message de l'empereor lui prometoient de doter la pucelle et li prometoient
                    que li empereour li feroit tribut chascun an.</p>
                    <p xml:id="d008l217" n="6" rend="numbered">Et li duc sagement cela la soe volenté, a ce que venist a plus grant domp et promission.</p>
                    <p xml:id="d008l218" n="7" rend="numbered">[fol. 186va] Et li message se partirent corrociez, mes plus corrocié fu li empereor,
                    quar creoit li empereor que pour ce ne volist faire parentece avuec lui lo duc, car
                    pensoit de lever lui l'empiere et estre il empereor.</p>
                    <p xml:id="d008l219" n="8" rend="numbered">Et toutes [voies] lui manda autre legat o granz presens, et molt de coses lui prometoit.</p>
                    <p xml:id="d008l220" n="9" rend="numbered">Et en la fin lo duc serene se enclina a la proiere de lo empereor et dona sa fille
                    a lo fill de l'empereor, et fu exaltee de dote roial et de grant honor.</p>
                    <p xml:id="d008l221" n="10" rend="numbered">Et ensi li empereor, liquel devoit recevoir tribut de tout lo monde, rendi tribut
                    a cestui duc, car li empereor lui mandoit par ses messages mille et dui cent livre
                    de or, avec preciosissime pailles de or et autres domps.</p>
                    <lb/>
                </div2>
                <div2 xml:id="d008c027" n="[27]">
                    <head>[27]</head>
                    <p xml:id="d008l222" n="1" rend="numbered">Et puiz, quant Henri, roy de li Thodeschi, puis oï tant de prosperité et triumphe
                    qui maiz non furent oï de lo duc, desideroit d'estre son ami.</p>
                    <p xml:id="d008l223" n="2" rend="numbered">Et lui manda II de li maistre conseilliers siens, c'est lo evesque de Verseill, loquel
                    se clamoit Gregoire, et son cancellier royal et conte, loquel clamoit Herenarde, liquel
                    lui (des) deissent la syncere volenté que avoit envers de lui.</p>
                    <p xml:id="d008l224" n="3" rend="numbered">Et la terre laquelle par sa vertu et par la grace de Dieu avoit vainchut lui prioit
                    qu'il deust recevoir par don royal.</p>
                    <p xml:id="d008l225" n="4" rend="numbered">Et ensi vouloit li empereor que l'onor royal accressisse a lui et fust plus secur
                    de la corone soe.</p>
                    <p xml:id="d008l226" n="5" rend="numbered">Et lo duc re-[fol. 186vb]-chut li messagier honorablement et les fist servir diligentement.</p>
                    <p xml:id="d008l227" n="6" rend="numbered">Et que non vouloit la poesté terrienne metre sur la poesté de Dieu et de li apostole,
                    lo duc par grant sapience respondi ensi : «Je ai traite ceste terre de la puissance
                    de li Grex o grant effusion de sanc et grant neccessité et povreté de fame et misere.</p>
                    <p xml:id="d008l228" n="7" rend="numbered">La moleste de li Normant molt de foiz m'a cerchié de persecuter et comprendre.</p>
                    <p xml:id="d008l229" n="8" rend="numbered">La superbe de li sarrazin, fame et molt tribulation sousteni dela de la mer.</p>
                    <p xml:id="d008l230" n="9" rend="numbered">Et, a ce que je avissel'aide de Dieu et que proïssent Dieu pour moy monsire saint
                    Pierre et misire saint Paul a qui tuit li regne del monde sont subjecte, je me voloie
                    sousmetre a lo vicare lo pape avec toute la terre que je avoie conquize.</p>
                    <p xml:id="d008l231" n="10" rend="numbered">Et autresi la vouloie recevoir par la main de lo pape, a ce que par la puissance de
                    Dieu me peusse garder de la malice de li sarrazin et vainchre la superbe de li estrange.</p>
                    <p xml:id="d008l232" n="11" rend="numbered">Car nouz savons que par rayson de antiquité jusque a lo nostre temps la superbe de
                    li Grex seignorioit Puille et Calabre, et toute Sycile estoit orde et brute de l'error
                    de li sarrazin.</p>
                    <p xml:id="d008l233" n="12" rend="numbered">Et maintenant Dieu tout puissant m'a glorifié en ceste victoire et a subjecte la terre
                    laquelle estoit premute par crudele puissance, et m'ont fait major que nul de ma gent.</p>
                    <p xml:id="d008l234" n="13" rend="numbered">Et pour ce, me covient estre subject a Dieu, pour la grace que je l'ai [fol. 187a]
                    vainchue, et de lui recognoiz je la terre laquelle vouz dites que vouz me voulez donner.</p>
                    <p xml:id="d008l235" n="14" rend="numbered">Mes, pour ce que la main de monseignor lo roy est droite et large, donne moy de lo
                    sien sur cellui peu que je ai et possede, et je lui serai subject, toutes voiez sempre
                    salvant la fidelité de l'Eglize».</p>
                    <p xml:id="d008l236" n="15" rend="numbered">Et li message de l'empereor se merveillerent de tant de sapience, et virent la richesce
                    et la grant puissance, et cercherent les chasteaux et les cités et lo mobile.</p>
                    <p xml:id="d008l237" n="16" rend="numbered">Et puiz distrent : «Cestui est li plus grant seignor del monde!».</p>
                    <p xml:id="d008l238" n="17" rend="numbered">Et lo duc les enrichi de ses domps sans profit de lo message de lor seignor, et tornerent
                    en lor contree alegrement.</p>
                    <lb/>
                </div2>
                <div2 xml:id="d008c028" n="[28]">
                    <head>[28]</head>
                    <p xml:id="d008l239" n="1" rend="numbered">En cellui temps meismez, li message qui venoient de lo prince pour avoir paiz avec
                    lo duc encontrerent li message de lo duc, liquel venoient pour celle meisme occasion.</p>
                    <p xml:id="d008l240" n="2" rend="numbered">Ceaux del duc cerchoient de adolcir la perversité de lo prince; requeroient que lo
                    duc et lo prince eussent bone volenté ensemble.</p>
                    <p xml:id="d008l241" n="3" rend="numbered">Et en ceste maniere la petition de l'une part et de l'autre estoit juste, quar ce
                    que cerchoient, l'un et l'autre desirroient de avoir.</p>
                    <p xml:id="d008l242" n="4" rend="numbered">Li messagier escriverent les covenances de l'un et de l'autre, et furent presentees
                    a li seignor : et furent loees, et affermees, et fortifiees par sacrement de lor fidelité.</p>
                    <lb/>
                </div2>
                <div2 xml:id="d008c029" n="[29]">
                    <head>[29]</head>
                    <p xml:id="d008l243" n="1" rend="numbered">Puiz que ceste contention del duc et del prince fu pa-[fol. 187b]-see par la grace
                    de Dieu, orent victoire ambedui de lor anemis; et quant il furent ensi covenut en
                    amistié, il menerent derriere euz et la fu present abbé Desidere, liquel sempre estoit
                    principe de paiz de ces dui.</p>
                    <p xml:id="d008l244" n="2" rend="numbered">Lesserent a aler par les liez sans rayson et [alerent ?] par les choses de loy, et
                    laisserent la compaignie de li amis non potens.</p>
                    <p xml:id="d008l245" n="3" rend="numbered">Et jurerent de l'un traitier la utilité de l'autre et estre en damage de touz lor
                    anemis.</p>
                    <p xml:id="d008l246" n="4" rend="numbered">Et lo prince (dist de soi meisme) se offri de soi meisme estre en aide a lo duc de
                    prendre Salerne.</p>
                    <p xml:id="d008l247" n="5" rend="numbered">Et li duc dist qu'il lui vouloit donner aide a lo prince de chevalier et de navie
                    pour prendre Naples.</p>
                    <p xml:id="d008l248" n="6" rend="numbered">Et rendirent l'un a l'autre la terre laquelle avoient tolue l'un a l'autre.</p>
                    <p xml:id="d008l249" n="7" rend="numbered">Et li legat en ceste amistié cercherent a chascun li acressement de lor honor et de
                    lor compaingnie, et proposent ensemble de estre contre tout home.</p>
                    <p xml:id="d008l250" n="8" rend="numbered">Mes il me pert que li message de lo roy d'Alemaingne fu occasion en part que lo duc
                    fist paiz a lo prince Richart.</p>
                    <lb/>
                </div2>
                <div2 xml:id="d008c030" n="[30]">
                    <head>[30]</head>
                    <p xml:id="d008l251" n="1" rend="numbered">Et en cellui temps [que] ces II peres et seignors sagement esteinstrent la flamme
                    entre il, et Robert Lauritelle, neveu de lo grant duc Robert, ot grandissime fatiga
                    pour desidere de acquester terre, laquelle par la grace de Dieu, come secutoit, ot
                    victoire.</p>
                    <p xml:id="d008l252" n="2" rend="numbered">Et assailli la marche de Thethin, laquelle se clame maintenant la marche d'Ancone.</p>
                    <p xml:id="d008l253" n="3" rend="numbered">Et de ceste marche estoit seignor le conte Transmunde, et par molt [fol. 187va] lonc
                    temps en avoient esté seignor ses ancessors.</p>
                    <p xml:id="d008l254" n="4" rend="numbered">Il fu assailli de cestui Robert et, en petit de temps, en fu aquestee une part laquelle
                    distribui et donna a son frere Tascone et a ses chevaliers, et l'autre part commanda
                    que fust conquestee.</p>
                    <p xml:id="d008l255" n="5" rend="numbered">Et lo conte Transmonde se esforsa de recovrer la terre qu'il avoit perdue et de tenir
                    celle qui lui estoit remese.</p>
                    <p xml:id="d008l256" n="6" rend="numbered">Et otout li sien chevalier alerent cerchant les chasteaux, et s'en vint encontrant
                    avec molt petit de chevaliers de Robert, loquel chaï de lo cheval et fu pris et mené
                    a Robert.</p>
                    <p xml:id="d008l257" n="7" rend="numbered">Et li triste chevalier de Transmunde, quant il le virent a terre, non lui corurent
                    a aidier, mes tornerent li cheval a fouir.</p>
                    <p xml:id="d008l258" n="8" rend="numbered">Et quant Robert lo tint em prison, il pensa de combien d'argent se porroit rachater
                    de prison; si lui demanda X mille besant.</p>
                    <p xml:id="d008l259" n="9" rend="numbered">Et lui, pour recovrer sa richece et la richesce de li sien, se fist povre et a la
                    fin paia.</p>
                    <p xml:id="d008l260" n="10" rend="numbered">Et encoire fist piz, quar faussement prist lo tresor de Saint Jehan Baptiste : et
                    li vaissel de lo autel et li ornement de l'eglize sont donnez pour sa deliberation.</p>
                    <p xml:id="d008l261" n="11" rend="numbered">Mes por ceste malice qu'il fist soi povre plus se fist de mal quar (quar) Robert lui
                    demanda puiz la terre qui lui estoit remese.</p>
                    <p xml:id="d008l262" n="12" rend="numbered">Et Transmunde allega que non lui pooit donner, quar elle estoit de la moillier et
                    li parent de la moillier la tienent en lo[r] poesté.</p>
                    <p xml:id="d008l263" n="13" rend="numbered">Et pour ceste chose rechut Transmunde divers tormens sur la persone soe, et tot pour
                    la dececion qu'il fist a l'eglize [fol. 187vb] de misire saint Jehan Baptiste.</p>
                    <lb/>
                </div2>
                <div2 xml:id="d008c031" n="[31]">
                    <head>[31]</head>
                    <p xml:id="d008l264" n="1" rend="numbered">Et quant Robert vit que Transmunde non vouloit donner la  terre por sa delivrance,
                    cercha de [l']acquester par vertut et ordena lo siege sur la forte tor de Ortonne;
                    et la fist castel et ficcha li paveillon.</p>
                    <p xml:id="d008l265" n="2" rend="numbered">Et la moillier de Transmunde et li autre parent, c'est un autre Transmunde qui lui
                    estoit consobrin, fil de lo frere carnal de lo pere, et un autre autresi qui se clamoit
                    Transmunde, avec Berarde, fil de Adam, et avec Bernart, et esperoient de vainchre
                    en champ cil qui estoient dedens les chasteaux.</p>
                    <p xml:id="d008l266" n="3" rend="numbered">Et toute la contree vont cerchant jusque a Ravane, et non lessent chevalier ne evesque
                    ne abbé, et promete[nt] lor les chozes de li Normant, et li legier cheval et li optime
                    arme afferment que seront tost lor!</p>
                    <p xml:id="d008l267" n="4" rend="numbered">Et cest vain et fol desirrier fist venir la gent tost a la vaine proie et gloire qu'il
                    se creoient avoir de li Normant.</p>
                    <p xml:id="d008l268" n="5" rend="numbered">Et puiz que furent assemblez, se troverent X mille.</p>
                    <p xml:id="d008l269" n="6" rend="numbered">Et Robert, quant il sot lo avenement de ceste gent, se feinst de fouir : et recolli
                    li paveillon, et ardi lo chastel.</p>
                    <p xml:id="d008l270" n="7" rend="numbered">Et li mol chavalier sequtoient ceste gent et se confidoient qu'il fugissent.</p>
                    <p xml:id="d008l271" n="8" rend="numbered">Coroient alegrement par lo pré, et finalement vindrent a un pas ou estoient abscons
                    Il cent chavaliers de Robert.</p>
                    <p xml:id="d008l272" n="9" rend="numbered">Et lui, o troiz cens, atendoit enmi lo champ la bataille.</p>
                    <p xml:id="d008l273" n="10" rend="numbered">Et adont avoit Robert Vc chevaliers, comment ce fust chose que premerement non avoit
                    de li sien propre [fol. 188a] que LXXX, quar li plus en rechut de son oncle quant
                    il le manda contre Bajalarde, secont qu'est dist.</p>
                    <p xml:id="d008l274" n="11" rend="numbered">Et puiz, a lo issir de la silve, avoient passee la poste; si s'aprocerent toute la
                    multitude.</p>
                    <p xml:id="d008l275" n="12" rend="numbered">Et Robert vint vers eaux, et les chevaliers qui estoient repost les secuterent derriere.</p>
                    <p xml:id="d008l276" n="13" rend="numbered">Et li chevalier, qui non estoient hardit, non savoient ou se peussent torner pour
                    fouyr, quar non avoient lieu ou peussent eschaper.</p>
                    <p xml:id="d008l277" n="14" rend="numbered">Et li Normant vainceor reteinrent lor main pour non traire sanc, ne encoire non prenoient
                    li foible aimés mes li meillor.</p>
                    <p xml:id="d008l278" n="15" rend="numbered">Li fill de Bernarde avec lo neveu de Transmunde furent pris.</p>
                    <p xml:id="d008l279" n="16" rend="numbered">Lo evesque de Camerin avec molt d'autres fu retenut.</p>
                    <p xml:id="d008l280" n="17" rend="numbered">Jehan, evesque de Penne, estoit prison, mes que estoit saint et reverende persone,
                    (mes) fu laissié aler.</p>
                    <p xml:id="d008l281" n="18" rend="numbered">De li autre non covient que disons, se non ceux qui escamperent por la pitié de Robert
                    et qu'il leissa aler.</p>
                    <p xml:id="d008l282" n="19" rend="numbered">Et gaingnerent quatre mille chevaux, et de autre bestes et de autre masserie non est
                    besoingne de dire.</p>
                    <p xml:id="d008l283" n="20" rend="numbered">Et Robert o II prospere victoire s'en torna en sa terre o honor de lui et de li sien
                    chevalier.</p>
                    <lb/>
                </div2>
                <div2 xml:id="d008c032" n="[32]">
                    <head>[32]</head>
                    <p xml:id="d008l284" n="1" rend="numbered">Et lo conte Transmunde, quant il vit que la volenté de Dieu li estoit contraire, paia
                    a Robert tant de deniers comment il pot asembler, delivra lui la terre et en rechut
                    alcunepart de la main de Robert; et fu fait son chevalier.</p>
                    <p xml:id="d008l285" n="2" rend="numbered">Et ensi fu delivré de prison.</p>
                    <p xml:id="d008l286" n="3" rend="numbered">Et li autre Transmunde, [lo] fill de Bernarde et lo neveu, par-[fol. 188b]-tirent
                    li chastel et furent ses chevaliers de Robert, mes Robert ot sa part de li chastel.</p>
                    <lb/>
                </div2>
                <div2 xml:id="d008c033" n="[33]">
                    <head>[33]</head>
                    <p xml:id="d008l287" n="1" rend="numbered">Et Jordain, lo filz de lo prince Richart, qui non faisoit son commandement, fu maledit
                    de son pere; mes il fu repris de la gent soe, et pour ce requist d'estre benedit.</p>
                    <p xml:id="d008l288" n="2" rend="numbered">Et li prince lui otroia sa benediction (toutes) s'il faisoit sa volenté, et toutes
                    foiz soit a lo jugement de lo duc Robert et examinast la brigue laquelle estoit entr'eaux.</p>
                    <p xml:id="d008l289" n="3" rend="numbered">Et desirroit lo duc de lo fill retorner a la grace de lo pere, et conseilla que lo
                    fil rende a [lo] pere Nocere de li Cristien, laquelle lo prince desirroit d'avoir,
                    et que lo pere doie concedir a lo fill la conté de Marse, Amiterne derriere soi et
                    Balvenise.</p>
                    <p xml:id="d008l290" n="4" rend="numbered">Et ensi fu fait.</p>
                    <p xml:id="d008l291" n="5" rend="numbered">Et Jordain, o LXXX chevaliers sien et o Berarde et troiz filz de lo conte Odorise,
                    entra en la terre de Marse et destruist lo conte Berarde en prenant proie.</p>
                    <p xml:id="d008l292" n="6" rend="numbered">Et Berarde estoit grandement en celan o sa gent et disoit qu'il non vouloit combatre
                    nul chevalier de lo prince, et puiz pour LXXX home de Jordain estoit abscons.</p>
                    <p xml:id="d008l293" n="7" rend="numbered">Et, par la fame de cest fait, li conte qui lui estoient voisin manderent tribut pour
                    avoir la grace de Jordain.</p>
                    <p xml:id="d008l294" n="8" rend="numbered">Et Berart, fil del conte Berart, a cui petition Jordain estoit alez a la terre de
                    Marsi, laissa la compaingnie de Jordain, abconsement fouy par l'amonition de lo pere,
                    et toutes voiez [fol. 188va] jura par sacrement et fu fait chevalier de Jordain; non
                    se curoit de son fouir et estoit ferme.</p>
                    <p xml:id="d008l295" n="9" rend="numbered">Et aloient li Normant solacent par la planor, et Berart avec lo fil estoient souz
                    clef!</p>
                    <p xml:id="d008l296" n="10" rend="numbered">Et vez ci coment li pape Gregoire voloit combatre contre li Normant et les voloit
                    chacier, quar diz mille de ceus homes devant diz furent vaincus de V cent Normant,
                    et lo pueple de quatre conte sont constraint de donner tribut a li chevalier normant!</p>
                    <lb/>
                </div2>
                <div2 xml:id="d008c034" n="[34]">
                    <head>[34]</head>
                    <p xml:id="d008l297" n="1" rend="numbered">Or veut li pere nostre, cestui moinne qui ceste ystoire compila, dire alcune chose
                    de ceuz qui non sont Normant ne de rien ne toche a li Normant.</p>
                    <p xml:id="d008l298" n="2" rend="numbered">Un grant home qui se clamoit Attone avoit II filz, de liquel II mist lo major en prison
                    le menor de lui, loquel devoit governer coment son fill, et lo mist en prison a ce
                    qu'il non demandast la part de son pere.</p>
                    <p xml:id="d008l299" n="3" rend="numbered">Et lo major se clamoit Attone come son pere, et lo menor se clamoit Transmunde.</p>
                    <p xml:id="d008l300" n="4" rend="numbered">Et tant lo tint em prison jusque que, par le commandement de lo impereor, lo delivra.</p>
                    <p xml:id="d008l301" n="5" rend="numbered">Et li major estoit plus sage que lo menor, et estoit plus large et gracious a donner,
                    et plus vaillant en fait d'armes.</p>
                    <p xml:id="d008l302" n="6" rend="numbered">Et en cest maniere passa lo frere par sa sapience et apetichoit la puissance de son
                    frere pour sa largece.</p>
                    <p xml:id="d008l303" n="7" rend="numbered">Et, puiz petit de temps aprés, fu mort par la malice de lo frere [fol. 188vb] carnel
                    ensi coment se dit.</p>
                    <p xml:id="d008l304" n="8" rend="numbered">Et quant fu mort Attone, lo sien frere la de Attone dona pour moillier a un vilain
                    vittuperousement.</p>
                    <p xml:id="d008l305" n="9" rend="numbered">Et la dame fu tost delivré de cellui marit, quar tost fu mort.</p>
                    <p xml:id="d008l306" n="10" rend="numbered">Et a lo ultime fist occirre ceste dame et ses enfans petiz, ensi comme il avoit fait
                    morir lo marit, et prist les chevaliers liquel gardoient la dame, et les list morir
                    de diverses penes.</p>
                    <p xml:id="d008l307" n="11" rend="numbered">Et pour ce que li frere non lui donnerent lo chastel, les fist noier en mer, une pierre
                    a lo col.</p>
                    <p xml:id="d008l308" n="12" rend="numbered">Et, en la fin, cestui Transmunde vint a grant povreté et morut malvaisement.</p>
                    <lb/>
                </div2>
                <div2 xml:id="d008c035" n="[35]">
                    <head>[35]</head>
                    <p xml:id="d008l309" n="1" rend="numbered">Et, pour sequter la malvaistié de alcun autre, si dirons de lo conte de Marse lequel
                    se clamoit Berarde.</p>
                    <p xml:id="d008l310" n="2" rend="numbered">Leva a ses frere la part lor de lo heritage de lor pere, et leva les chasteauz a ceaux
                    qui les avoient en sa conté, et les chasa de lor terre et de lor nation.</p>
                    <p xml:id="d008l311" n="3" rend="numbered">Et li autre frere charnel, liquel se clamoit lo evesque Pandulfe, afflize en ceste
                    maniere.</p>
                    <p xml:id="d008l312" n="4" rend="numbered">Premerement, lo commensa a amer apertement et faisoit ses chozes secont que lo evesque
                    vouloit.</p>
                    <p xml:id="d008l313" n="5" rend="numbered">Il menjoient a une table et dormoient […]; la moillier lui seoit as piez continuelment,
                    et li fil lui estoient comment escuier.</p>
                    <p xml:id="d008l314" n="6" rend="numbered">Et il non disoit qu'il [estoit] frere de lo evesque mes son servicial.</p>
                    <p xml:id="d008l315" n="7" rend="numbered">Et lo evesque, o pur et simple cuer, un des filz fist clerc et lui aprenoit com fill
                    des chozes de l'Yglize, et a l'au-[fol. 189a]-tre filz donnoit armes et chevaux et
                    toutes les chozes qui lui estoient neccessaires.</p>
                    <p xml:id="d008l316" n="8" rend="numbered">Et, en la fin, lodit Berart vomi et geta lo venin par la boche, qu'il avoit en lo
                    cors.</p>
                    <p xml:id="d008l317" n="9" rend="numbered">Et quant lo frere estoit en un chastel qui se clamoit Auritine, liquel avoit laissié
                    lo pere a lui a governer, li conte ala audit chastel.</p>
                    <p xml:id="d008l318" n="10" rend="numbered">Avec ses chevaliers vint, et non lui fu tenut ne contredit d'entrer quar lui mostroit
                    amor.</p>
                    <p xml:id="d008l319" n="11" rend="numbered">Et puiz, quant il fu dedens, il prist lo evesque son frere, et prist lo chastel, et
                    chaça li servicial de son frere, et i mist ses gardes.</p>
                    <p xml:id="d008l320" n="121" rend="numbered">Et tant tint en prison l'evesque jusque atant qu'il renoncia a lo heritage de son
                    pere et tout lo donna a Bernart.</p>
                    <p xml:id="d008l321" n="13" rend="numbered">Et aprés lo persecuta en les chozes [d'] Eglize.</p>
                    <p xml:id="d008l322" n="14" rend="numbered">Et puiz fist sa fille nonnain, et la fist abbaesse, et leva par force a lo evesque
                    la decime et la rayson que devoit estre de l'evesque secont rayson.</p>
                    <p xml:id="d008l323" n="15" rend="numbered">Et encoire fist piz, quar par force mist main en [...] contredisoient, ardi lo chastel
                    et les homes, liquel estoient IIc XL.</p>
                    <p xml:id="d008l324" n="16" rend="numbered">Et II parent de ces gentilz homes, liquel estoient de Campa-[fol. 189b]-gne, estoient
                    venut en lor aide, liquel, quar pooient fouir lo feu, Bernart lor donna segurance
                    et lor fida qu'il venissent a lui.</p>
                    <p xml:id="d008l325" n="17" rend="numbered">Liquel, quant vindrent parler a lui amicablement, et subitement lor fist taillier
                    la teste devant lui.</p>
                    <p xml:id="d008l326" n="18" rend="numbered">Dont maintenant rechoivent li sien fill le mal qu'il faisoit a ses prochains et en
                    ses filz.</p>
                    <p xml:id="d008l327" n="19" rend="numbered">Et pour ce qe cest home non gardoit foi a li parent siens ne ne timoit Dieu, fu donné
                    la victoire a li Normant.<lb/> <lb/>Ci se finist li septisme livre.</p>
                    <lb/>
                </div2>
            </div1>
            <div1 xml:id="d009" type="section" n="8">
                <head>LIVRE VIII</head>
                <div2 xml:id="d009c000" n="indice">
                    <p xml:id="d009l1" n="1" rend="unnumbered"><lb/>LIVRE VIII<lb/> <lb/>Et commen[cen]t li capitule de li VIIIe.<lb/> <lb/>1 : De
                    la presignation de G[r]imoalde archevesque et de Joconde et de un vilain.<lb/>2 : Coment
                    Gisolfe persequtoit cil de Amalfe, et quel pene lor donnoit.<lb/>3 : Coment occist II
                    fil de Maure.<lb/>4 : Coment destruist cil de Pise et cil de Janue.<lb/>5 : Coment persecuta
                    li Neapolitain, li Sorrentin et li Gaÿtein.<lb/>6 : Coment Gisolfe prist li castel de
                    li Amalfetain, et coment li patricie fu mort.<lb/>7 : Coment li Amalfetain voloient
                    la cité sousmetre a lo pape Gregoire. <lb/>8 : Coment li Amalfetain donerent a lo duc
                    la terre, dont Gisolfe plus l'afflixe.<lb/>9 : Coment Leo moinne pronuncia choze false.<lb/>10
                    : Coment lo duc demanda paiz de Gisolfe.<lb/>11 : Coment ceaux qui estoient dampnés
                    a prison pristrent [fol. 189va] la roche et puiz la donnerent a lo prince Gisolfe. <lb/>12
                    : Quant furent et qui li fillz de Gaymere et frere Gysolfe. <lb/>13 : Coment lo pape
                    et la moillier de lo duc lo amonesterent de faire la paiz.<lb/>14 : Coment lo duc mist
                    lo siege sur Salerne.<lb/>15 : Coment Richart prist li chastel de Gisolfe et fist un
                    autre chastel, et lo duc encoire lui cercha pais.<lb/>16 : Coment Gisolfe leva a cil
                    de Salerne la tierce part de la vitalle.<lb/>17 : Coment li archevesque souvint a li
                    povre de la cité.<lb/>[18] : Coment Gisolfe desrompoit toutes maisons, et non solement
                    des chozes de vivre mes la leingne en enportoit.<lb/>[19] : Coment cil de Salerne menjoien[t]
                    la char non munde, et Gisolfe vendoit les chozes de vivre.<lb/>[20] : Coment li chien
                    portoi(en)t le pain a son seignor.<lb/>[21] : Coment il occist Gratien.<lb/>[22] : Coment
                    lo duc et Richart furent proiez de lo pape pour aler en Champaingne.<lb/>[23] : Coment
                    lo abbé Robert despoilla son mostier, et coment lo duc et lo prince retornerent a Salerne.<lb/>[24]
                    : Coment la cité fu prinse et Gysolfe fouy a la roche.<lb/>[25] : Coment lo prince Richart
                    o l'ajutoire de lo duc assegerent la cité de Naples, et qu'en fu fait.<lb/>[26] : Coment
                    a Gisolfe et a sa gent failli la vitualle, et cercha a la moillier del duc, sa suer.<lb/>[27]
                    : Coment Gisolfe vouloit parler a [fol. 189vb] [lo] duc Robert.<lb/>[28] : Coment Gisolfe
                    donna soi et li sien et la roche a lo duc.<lb/>[29] : Coment lo duc demanda a Gisolfe
                    la dent de saint Mathie, et cil lui donna.<lb/>[30] : Coment lo duc delivra de mander
                    Gisolfe a Palerme et rechut lo sacrement et lo laissa, et ses freres leisserent la terre
                    et alerent au prince Richart. <lb/>[31] : Coment Gisolfe vint a lo pape.<lb/>[32] :
                    Coment lo duc et lo prince parlerent ensemble, et lo duc donna ajutoire et mist lo siege
                    sur la cité de Bonivent.<lb/>[33] : Coment Jordain et Raynolfe furent fait chevaliers
                    de lo pape.<lb/>[34] : Coment Bajalarde ot la grace de lo duc Robert, et Azo marchio
                    prist pour moillier la fille Robert.<lb/>[35] : Coment fu mort Ricchart.<lb/>[36] :
                    Coment lo duc et lo prince firent grant benefice a lo monastier de Saint Benedit.<lb/>
                    <lb/>Ci fenissent li capitule de lo VII[I]e livre et commence [lo] VIIIe livre.</p>
                    <lb/>
                </div2>
                <div2 xml:id="d009c001" n="1">
                    <head>1</head>
                    <p xml:id="d009l2" n="1" rend="numbered">[P]uiz par ordene de lo ystoire devons dire la prise de la cité de Salerne dont fu cestui
                    moinne et de la destruction de la seignorie de li Longobart.</p>
                    <p xml:id="d009l3" n="2" rend="numbered">Veut cestui moinne raconter alcune avision et prophétie qui en avindrent avant.</p>
                    <p xml:id="d009l4" n="3" rend="numbered">Car li reverentissime archevesque [fol. 190a] de Salerne qui se clamoit Grimalde, estant
                    en parlement avec li clerc, molt de foiz, puiz molt de paroles, disoit souspirant a
                    haute voiz: «Guay a Salerne! Gay a Salerne!»</p>
                    <p xml:id="d009l5" n="4" rend="numbered">Et lui fu demandé pour quoi il disoit ceste parole ensi espesse[ment] et subitement.</p>
                    <p xml:id="d009l6" n="5" rend="numbered">Et il responoit que non par sa volenté mes par la volenté de Dieu lo disoit, et non
                    pooit faire autre que aucune foiz non lui venist ceste parole en boche.</p>
                    <p xml:id="d009l7" n="6" rend="numbered">Et un religiouz moinne, loquel se clamoit Jocunde, loquel pour estre en contemplation
                    se mist en carcere, et adont puis comensa a avoir lo esperit de prophecie et (cil de
                    la cité) par molt experi[en]ce de que puiz avenoit.</p>
                    <p xml:id="d009l8" n="7" rend="numbered">Adont lui fu demandé de cil de la cité qe devoit entrevenir.</p>
                    <p xml:id="d009l9" n="8" rend="numbered">Et cellui respondi : «En la seignorie de lo filz de Guaymare, prince de Salerne, sera
                    finie la seignorie de li Longobart, et sera concedue a un optime home de autre gent,
                    pour loquel la cité sera exaltee.</p>
                    <p xml:id="d009l10" n="9" rend="numbered">» Et un autre bon seculer, estant en son lit et pensant de la malvaistié de Gisolfe,
                    et lui apparut Guaymere, pere de Gisolfe, en sompne, et lui dist : «La crudelité qui
                    maiz non fu oïe de lo malvaisissime mon fill Gisolfe, quar a levé le lor a cil de la
                    cité et lor leva lo membre, turbe le corage de cil de la cité.</p>
                    <p xml:id="d009l11" n="10" rend="numbered">Atendez un poi quar sa puissance non s'estendra jusque a li XL ans!».</p>
                    <p xml:id="d009l12" n="11" rend="numbered">Et ensi fu fait.<lb/></p>
                    <lb/>
                </div2>
                <div2 xml:id="d009c002" n="2">
                    <head>2</head>
                    <p xml:id="d009l13" n="1" rend="numbered">Et a lo ferocissime prince de Salerne Gisolfe (et a) l'iniquité soe continuelment [fol.
                    190b] cressoit et faisoit piz; et la rage insaciable de loquel paroit que passast la
                    crudelité de Neron et de Maximien et met en la misere gent de sa cité.</p>
                    <p xml:id="d009l14" n="2" rend="numbered">La ire soe sans remede s'estoit estendue; [a] alcun liquel en avoit exasperé tailla
                    li membre, alcun desrobait.</p>
                    <p xml:id="d009l15" n="3" rend="numbered">Et commensa a estendre la soe malvaistié a ses voizins, a cil de Malfe.</p>
                    <p xml:id="d009l16" n="4" rend="numbered">Et toutes voiez avoit juré de donner lor ajutoire de troiz cent homes, a cil de Amalfe,
                    contre lor anemis.</p>
                    <p xml:id="d009l17" n="5" rend="numbered">Et puiz, par diverses manieres, le[s] cerchoit de destruire, quar les faisoit agaitier
                    par larrons de mer et ne les leissoit naviguier par mer; et ensi lor tolloit lor gaaing.</p>
                    <p xml:id="d009l18" n="6" rend="numbered">Et par terre ordena pedons, intre liquel aucune foiz aloit li prince, et non les lessoit
                    issir fors a lor vingnez ne a lor jardins, et restreingnoit li infortuné citadin en
                    la cité et li vilain a li village.</p>
                    <p xml:id="d009l19" n="7" rend="numbered">Et, avieingne que soient ensi atornoiez cil de la cité de lor anemis, toutes voiez
                    se soustenoient de lor marcheandise solement.</p>
                    <p xml:id="d009l20" n="8" rend="numbered">Et alcune foiz se metoient en aventure et aloient par mer, a ce que par lor marcheandize
                    peussent eschaper lor vies; et alcune foiz estoient pris, et lor gaaing perdoient.</p>
                    <p xml:id="d009l21" n="9" rend="numbered">Et miex lor fust qu'il fussent noiez en lo mer qu'il estoient prison! Souffroient diverses
                    penes quant il estoient en prison : estoient batut et avoient fain et soif, et puiz
                    recevoient une crudelité qui maiz non fu oïe, et nulle crudelité non [fol. 190va] fu
                    pareill a ceste, quar chascun jor lor erent taillié un membre jusque atant que ou il
                    moroient ensi crudelement, ou il se rachatoient de molt grant pris.</p>
                    <p xml:id="d009l22" n="10" rend="numbered">Puiz lor estoient levez alcun membre, alcune foiz lo mege, c'est un oill ou une main
                    ou un pié; et se aucun non se pooit rachater, lui chasoient les II oillz et lui tailloient
                    les mains et les piez.</p>
                    <p xml:id="d009l23" n="11" rend="numbered">Et alcun moroient en prisom por la puor et autre tribulation, quar en un estroit lieu
                    aucune foiz en tenoit XL ensemble.</p>
                    <p xml:id="d009l24" n="12" rend="numbered">Et ceus qui moroient, pour ce que non se savist, les faisoit sozterrer la nuit de li
                    servicial sien.</p>
                    <p xml:id="d009l25" n="13" rend="numbered">Et ceus qui se moroient par lo torment, disoient qu'il estoient mort de lor propre
                    mort.</p>
                    <p xml:id="d009l26" n="14" rend="numbered">Et en quaresme 1tant tailia de mains et de piez, et tailla tant de genital et trahi
                    de oillz, car sans nulle autre viande lui fu donné, a lui et a quatre de ses, char
                    a m[a]ngier habundante! Mes pour sa gole non se pooit saouler.</p>
                    <p xml:id="d009l27" n="15" rend="numbered">Et pour ce qu'il estoit contraire a toute la vertut de Dieu, celui jor que saint Pierre
                    par l'angele fu delivré de la prison, quant il estoit a cene, fist taillier les piez
                    a XII homes de Amalfe en la presence soe.</p>
                    <p xml:id="d009l28" n="16" rend="numbered">Et non est merveille s'il non pot honorer saint Pierre, apostolo de Crist, car lo joedi
                    saint, quant Crist cenoit avuec ses apostoles, en [fol. 190vb] loque; li home se confessent,
                    il non failloit secont sa costumence de affligir et destruire li misere.</p>
                    <lb/>
                </div2>
                <div2 xml:id="d009c003" n="3">
                    <head>3</head>
                    <p xml:id="d009l29" n="1" rend="numbered">Or dit ensi l'ystoire que, entre li torment que faisoit Gysolfe a cil de Malfe, et
                    il Gisolfe, non soi recordant de l'humanité ne de la misericorde de Dieu, fist une
                    grant malvaistié et pechié.</p>
                    <p xml:id="d009l30" n="2" rend="numbered">Quar un noble home de Malfe loquel se clamoit Maurus habitoit ad Amalfe, liquel Dieu
                    tout puissant lo avoit fait ricche et lui avoit donné VI filz, de liquel lo plus grant
                    se clamoit Panthelo, et non se melloit en la perversité de sa gent, mes toute jor estoit
                    devant Dieu.</p>
                    <p xml:id="d009l31" n="3" rend="numbered">Et, estant en Salerne, fist molt de consolacion et donnoit solde a ceuz qui alloient
                    au Saint Sepulcre en Jherusalem ou lo verace Jesu Crist avoit esté.</p>
                    <p xml:id="d009l32" n="4" rend="numbered">Ceauz recevoit en sa maison, et lor donoit (lor) toutes les coses ncccessaires, et
                    lor aidoit a complir lor veage, liquel avoient acommencié a faire.</p>
                    <p xml:id="d009l33" n="5" rend="numbered">Et avoit fait cert hospital en Anthioce et en Jerusalem : o la helemosine de sa ricchesce
                    les soustenoit.</p>
                    <p xml:id="d009l34" n="6" rend="numbered">Dont la renomee de cest home corroit quasi partout, le monde en estoit plein, si que
                    non solement ceaus qui conoissoient mes cil qui non lo cognoissoient parloient de sa
                    bonté.</p>
                    <p xml:id="d009l35" n="7" rend="numbered">Et, come est dit desus, quant Gisolfe ala a lo impereor de Costentinnoble, il et toute
                    sa gent a les despens de Pantale-[fol. 191a]-on estoient en sa maison, et estoit son
                    conseillier.</p>
                    <p xml:id="d009l36" n="8" rend="numbered">Et quant il estoient en sa maison, il pensoit comment il porroit avoir la richesce
                    de cestui Pantheleon.</p>
                    <p xml:id="d009l37" n="9" rend="numbered">Et puiz torna a Salerne; et se feingnoit de avoir l'amistié de Maure, lo pere, et de
                    Pantaleon et de sez freres.</p>
                    <p xml:id="d009l38" n="10" rend="numbered">Et pour lo service que avoit receut, lui prometoit de rendre lui la merite, et en recevoient
                    present; et lor remandoit paroles de amistié, et lor prometoit service.</p>
                    <p xml:id="d009l39" n="11" rend="numbered">En cest temps, endementre que Gisolfe persequtoit cil de Amalfe, tant li amis quant
                    li anemis de Amalfe, en la feste de la consecration de Saint Benedit, entre diverses
                    compaingniez de divers pueples qui la vindrent, car il i vint lo prince et i vint Maure,
                    et devant lo pape vindrent a dire lo occasion de lo odie entre lo prince et cil de
                    Malfe, et qu'il pape deust chacier l'odie et metre la paiz.</p>
                    <p xml:id="d009l40" n="12" rend="numbered">Et, par comandement de lo pape, Gisolfe promist a Maure que, se en ceste brigue aucun
                    de ses filz chaïst, que sain et salve ta lessast aler sanz nulle reanchon de monoie.</p>
                    <p xml:id="d009l41" n="13" rend="numbered">Et puiz aprés ceste consecration, Maure fu fait moinne et lo prince torna a Salerne.</p>
                    <p xml:id="d009l42" n="14" rend="numbered">Et, en petit de temps aprés, en une bataille en mer, l'un de li fill de Maure fu occis,
                    lequel se clamoit Jehan; et depuiz, li autre filz, loquel se clamoit Maure come lo
                    pere, fu pris.</p>
                    <p xml:id="d009l43" n="15" rend="numbered">Et en prime Gisolfe lo traita honorablement, et lui prometoit securité; et lo faisoit
                    mengier avec lui, et sovent l'envitoit [fol. 191b] a jouer as tables avuec lui.</p>
                    <p xml:id="d009l44" n="16" rend="numbered">Et puiz comensa a penser comment il lui porroit lever lo sien.</p>
                    <p xml:id="d009l45" n="17" rend="numbered">Et par grant covoitize lo fist lever de table et lo fist metre en prison en sa chambre,
                    et puiz lo fist metre en obscur lieu souz la roche de la terre, et lo fist constraindre
                    de divers fers, et lo fist tormenter de une merciere.</p>
                    <p xml:id="d009l46" n="18" rend="numbered">Mes, pensant la ricchesce de Pantaleon et de lo frere, et vouloit que de celle richesce
                    fust delivré, et lor demandoit XXX mille besant.</p>
                    <p xml:id="d009l47" n="19" rend="numbered">Et li frere en vouloient paier X mille quar non avoient plus.</p>
                    <p xml:id="d009l48" n="20" rend="numbered">Et finalment Agnés imperatrix se mist en mege, quar estoit fame cristianissime et devotissime
                    (et devotissime), et metoit sa cure en les prisons et en conforter li povre et appareillier
                    l'Eglize.</p>
                    <p xml:id="d009l49" n="21" rend="numbered">Dont vint a Salerne et se geta a li piez de lo prince; et prometoit de paier cent livres
                    de or et faire soi taillier le doit, et solement delivrast cestui Maure.</p>
                    <p xml:id="d009l50" n="22" rend="numbered">Et autresi pour lui delivrer, estoit venut tout lo college de Saint Benedit pour proier
                    pour lui.</p>
                    <p xml:id="d009l51" n="23" rend="numbered">L'emperatrix fu desprizié de lo prince, et sa proiere fu vacante devant la face de
                    lo tyrant.</p>
                    <p xml:id="d009l52" n="24" rend="numbered">Mes cestui, loquel non timoit lo jugent de Dieu ne la vergoingne humane, premerement
                    lui fist chacier l'oill droit, et puiz chascun jor lui faisoit taillier un doit de
                    la main et de li pié; et lo faisoit mengier poi, et o torment faisoit debile lo home
                    juste.</p>
                    <p xml:id="d009l53" n="25" rend="numbered">Et, en lo temps de yver, cellui cors faisoit baingnier en aigue mes-[fol. 191va]-(les)lee
                    avec glace.</p>
                    <p xml:id="d009l54" n="26" rend="numbered">Et aprés tot cest martyre, fist noier Maure (noier) en mer.</p>
                    <p xml:id="d009l55" n="27" rend="numbered">Et s'en ala a Jesu Crist.</p>
                    <lb/>
                </div2>
                <div2 xml:id="d009c004" n="4">
                    <head>4</head>
                    <p xml:id="d009l56" n="1" rend="numbered">Et en cellui meismes temps avoit commencié Gisolfe de faire empediment a ceuz qui estoient
                    entor Salerne, et a toute gent qui alloient par mer faisoit comme a cil de Amalfe.</p>
                    <p xml:id="d009l57" n="2" rend="numbered">Et subitement li Pisain liquel navigoient par mer pour tempeste de mer clamerent saint
                    Mathie de Salerne a lor aide.</p>
                    <p xml:id="d009l58" n="3" rend="numbered">Et pour la merite de li saint Mathie lo[r] parut qu'il furent delivré, quar subitement
                    puiz la priere fu abbaissié la tempeste.</p>
                    <p xml:id="d009l59" n="4" rend="numbered">Et li Pisain avoient paor de la malice de lo prince Gisolfe : il manderent avant message,
                    loquel dixist a lo prince de Salerne coment avoient eu tempeste et comment il avoient
                    esté delivré par la merite de saint Mathie de Salerne, et li prioient qu'il lor donast
                    securité de venir au port de Salerne pour visiter lo cors de saint Mathie qui estoit
                    a Salerne.</p>
                    <p xml:id="d009l60" n="5" rend="numbered">Et lo prince concedi lor petition et, por la malice qu'il avoit en cuer, lor promist
                    liberalité et adjutoire.</p>
                    <p xml:id="d009l61" n="6" rend="numbered">Et li Pisain pour ceste securté vindrent au port de Salerne, et issirent de la nef,
                    et o piez deschauz allerent a l'eglize Saint Mathie; et a l'autel la o estoit lo saintissime
                    cors sien donnerent un paille, et firent belle lumiere, et toute l'eglize aornerent.</p>
                    <p xml:id="d009l62" n="7" rend="numbered">Puiz retornerent a lo port; mes non troverent la nef laquelle avoient lessié, car Gisol-[fol.
                    191vb]-fe avoit fait lever la nef et toute la ricchesce.</p>
                    <p xml:id="d009l63" n="8" rend="numbered">Et encoire fist piz, car ceste gent afflixe par prison et par molt autres tormens.</p>
                    <p xml:id="d009l64" n="9" rend="numbered">Et petit de li povre en laissa aler, liquel dixissent a lor parent de cil qui estoient
                    en prison qu'il venissent rachater li prison.</p>
                    <p xml:id="d009l65" n="10" rend="numbered">Et null de li autre non laissa aler s‘il non paiast grandissime poiz de argent.</p>
                    <p xml:id="d009l66" n="11" rend="numbered">Et vit Gisolfe que son tresor estoit plein de richesce de malvaiz aquest.</p>
                    <p xml:id="d009l67" n="12" rend="numbered">Fu molt alegre secont lo monde et, a ce qu'il peust passer la richece de lo impereor,
                    commanda a li sien larron de mer que a nul home non pardonnassent.</p>
                    <p xml:id="d009l68" n="13" rend="numbered">Et ces larrons cercherent la mer et troverent une nef de Genevoiz, laquelle pristrent
                    et menerent a lo prince; et lui donnerent celle cose qu'il desideroit, tant de monoie
                    comment il vouloit, char lor marcheandise non estoit encoire vendue.</p>
                    <p xml:id="d009l69" n="14" rend="numbered">Mes non pour tant il retint tout et les mist en prison.</p>
                    <p xml:id="d009l70" n="15" rend="numbered">Et covint qu'il vendissent lor terres et lor maisons et touz lor biens pour eaux rachater
                    de prison.</p>
                    <p xml:id="d009l71" n="16" rend="numbered">Dont lor fist similance et piz qu'il n'avoit fait a cil de Pyse.</p>
                    <lb/>
                </div2>
                <div2 xml:id="d009c005" n="5">
                    <head>5</head>
                    <p xml:id="d009l72" n="1" rend="numbered">Et pour ceste diverse asperité que continuelment acressoit, et pour ce qu'il avoit
                    molt de (de) monoie que avoit assemblé, lo corage de Gisolfe estoit monté en tant orgueill
                    qu'il ne lui paroit de estre entre li home mortel mes entre li dieu!</p>
                    <p xml:id="d009l73" n="2" rend="numbered">Et [en] la soe vainne gloire il creoit qu'il fust plus grant que la puissance de lo
                    impereor.</p>
                    <p xml:id="d009l74" n="3" rend="numbered">Et desprisoit li sien proxime et parent, et li autre gentil home [fol. 192a] se esforchoi(en)t
                    de eauz humilier souz ses piez.</p>
                    <p xml:id="d009l75" n="4" rend="numbered">Et en chascunne part faisoit hedifier et faire forteresces qui non se pooi[en]t prendre.</p>
                    <p xml:id="d009l76" n="5" rend="numbered">Et turboit li seignor de entor, et desfendoit la terre soe.</p>
                    <p xml:id="d009l77" n="6" rend="numbered">Et a lo maistre de la chevalerie de la cité de Naple, aucune foiz o navie, aucune par
                    congregation de larron, donnoit conturbation.</p>
                    <p xml:id="d009l78" n="7" rend="numbered">A lo duc de Sorrente (et) a lo ultime prist lo frere et lo tint jusque atant que fu
                    prise Salerne et lui, et lo subjuga en prison.</p>
                    <p xml:id="d009l79" n="8" rend="numbered">Et a ceaux de Gaÿte non pardonna quar ceuz qui estoient pris [de] li nef soe afflisoit
                    par prison et autre pene.</p>
                    <p xml:id="d009l80" n="9" rend="numbered">Toutes voiez cil de Gayete, par priere de ceuz qui estoient chaciez defors, sanz deniers
                    li leissoi(en)t et les faisoit jurer de fidelité.</p>
                    <lb/>
                </div2>
                <div2 xml:id="d009c006" n="6">
                    <head>6</head>
                    <p xml:id="d009l81" n="1" rend="numbered">Et puiz aprés ces choses mist son estude pour prendre li chastel de li Amalfitain,
                    quar il aüna chevaliers et pedons et veinchi troiz ch(e)asteaux liquel estoient da
                    longe de la mer.</p>
                    <p xml:id="d009l82" n="2" rend="numbered">Et pour ceste dolor, lo patricie de Amalfe morut.</p>
                    <p xml:id="d009l83" n="3" rend="numbered">Et puiz quant il i fu mort, la moillier et lo filz retorna a son pere pour non soustenir
                    la dolor de Gisolfe lo prince.</p>
                    <lb/>
                </div2>
                <div2 xml:id="d009c007" n="7">
                    <head>7</head>
                    <p xml:id="d009l84" n="1" rend="numbered">Et, puiz que cil de Amalfe furent privé de lor seignorie, qui avoient esté molestez
                    par lonc temps de Gisolfe, penserent de trover seignor a qui il se devissent don-[fol.
                    192b]-ner et de qu'il fussent desfendu.</p>
                    <p xml:id="d009l85" n="2" rend="numbered">Et adont donnerent la cité a lo pape Gregoire, pour ce qu'il lor delivrast lo col de
                    lo jouc de Gysolfe.</p>
                    <p xml:id="d009l86" n="3" rend="numbered">Et lo pape, qui amoit Gisolfe sur touz les autres seignors pour ce que Gisolfe amoit
                    tant lo pape et lui estoit tant obedient que avec nulle seignorie voloit faire liga
                    ne avoir nulle amistié sans la volenté de lo pape, dont lo pape non voust receper Amalfe,
                    mes cerchoit la cité laquelle lui estoit offerte de sousmetre a Gisolfe; et ensi dist
                    a li messagiers...</p>
                    <lb/>
                </div2>
                <div2 xml:id="d009c008" n="8">
                    <head>8</head>
                    <p xml:id="d009l87" n="1" rend="numbered">... Et il non pooit oïr ceste parole.</p>
                    <p xml:id="d009l88" n="2" rend="numbered">Et quant il entendirent la volenté de lo pape, cil de Amalfe, il se retornerent a la
                    adjutoire de lo vallentissime duc Robert, a loquel donerent puissance de venir a la
                    cité, de faire une roche.</p>
                    <p xml:id="d009l89" n="3" rend="numbered">Et quant lo prince lo sot, fu molt corrocié; dont ces prisons qu'il avoit de Amalfe,
                    a maniere de beste lor fist taillier la char.</p>
                    <p xml:id="d009l90" n="4" rend="numbered">Et lo duc, come est dit, se fatigoit pour chacier Bajalarde et Guillerme Arenga : non
                    pot sovenir a li Malfitain, et toutes voies lor manda il naves en ajutoire et soldoiers,
                    de liquel part en furent pris de lo prince, et les fist tormenter.</p>
                    <p xml:id="d009l91" n="5" rend="numbered">Et assembla puiz lo prince tant de gent come il pot, et prist lo castel plus aprés
                    de Malfe, et il en fist de lo sien propre.</p>
                    <lb/>
                </div2>
                <div2 xml:id="d009c009" n="[9]">
                    <head>[9]</head>
                    <p xml:id="d009l92" n="1" rend="numbered">En celui temps se leva un moinne qui se clamoit Leo, fauz prophete, quar par les chozes
                    qui avindrent puiz se moustra estre fauz prophete et que sa prophetie estoit (estoit)
                    fausse.</p>
                    <p xml:id="d009l93" n="2" rend="numbered">Et disoit que molt sovent lui apparoit la Virge Marie, et saint Jehan de la part sinestre,
                    et saint Pierre, et saint Paul, et sainte Lucie, et sainte Cecile.</p>
                    <p xml:id="d009l94" n="3" rend="numbered">Et lui disoient que lo prince  devoit avoir victoire; et pour ce que molt parole lui
                    disoient, se esta[n]choit cest moinne.</p>
                    <p xml:id="d009l95" n="4" rend="numbered">Et comanda sainte Marie a sainte Cecille que elle devist aporter un siege sur quoi
                    cestui moinne se deust soier.</p>
                    <p xml:id="d009l96" n="5" rend="numbered">Et lui comandoit la Virge Marie a cestui moinne que il deust porter lo message a lo
                    prince : que o furor deust molester li Amalfitain et o damage les deust persequeter,
                    continuelment accressant lor pestilence, car estoit sententié et ordené de Dieu; quar
                    par cest torment et par la potence soe deust prendre Amalfe; et puiz devoit refrener
                    la hardisce de li Normant et la malice de ceuz qui la habitoient.</p>
                    <p xml:id="d009l97" n="6" rend="numbered">Et lo prince, por ce qu'il creoit ceste falze prophetie, se esforchoit quanqu'il pooit
                    en sa malvaistié.</p>
                    <lb/>
                </div2>
                <div2 xml:id="d009c010" n="[10]">
                    <head>[10]</head>
                    <p xml:id="d009l98" n="1" rend="numbered">Et lo duc, quant il fust plus puissant et plus riche que Gisolfe, pour ce qu'il lui
                    estoit [fol. 192vb] caingnat, lui requist paiz por non estre diffamé de la destruction
                    qui lui devoit venir, a Gisolfe, et lui prioit qu'il non devist faire ceste persecution.</p>
                    <p xml:id="d009l99" n="2" rend="numbered">Et lui prometoit que il vouloit faire tant qu'il avroit subjecte toute la princeé de
                    Salerne.</p>
                    <p xml:id="d009l100" n="3" rend="numbered">Et, comme ce fust chose que lo duc avoit renuncié la seignorie, se humilia et vouloit
                    estre son chevalier.</p>
                    <p xml:id="d009l101" n="4" rend="numbered">Et lo prince plus se levoit en superbe, et creoit que non fust par amor mes par paour
                    dixist celle parole.</p>
                    <p xml:id="d009l102" n="5" rend="numbered">Mes manecha et porta injure a lo seignor, quar non porta honor a li message soe.</p>
                    <lb/>
                </div2>
                <div2 xml:id="d009c011" n="[11]">
                    <head>[11]</head>
                    <p xml:id="d009l103" n="1" rend="numbered">Et, un jor, li gardien de la roche de Salerne, ou estoient en prison cil de Amalfe
                    et gentil home de Naple, non estoient a la roche, mes i laisserent quatre garson.</p>
                    <p xml:id="d009l104" n="2" rend="numbered">Et, quant ces quatre garson porterent a mengier a li prison et la prison estoit aperte,
                    distrent li prison a li jovencel : «Quantes guardes sont defors ?» Et il respondirent
                    que non i estoit remez home se non il quatre.</p>
                    <p xml:id="d009l105" n="3" rend="numbered">Adont li un regarda l'autre, et  pristrent li jovene, et les mistrent en prison.</p>
                    <p xml:id="d009l106" n="4" rend="numbered">Et rompent lor liens, et serrerent bien la porte, et se garnissent bien de pierres
                    pour desfendre la roche, et mettent toute la force lor a combatre.</p>
                    <p xml:id="d009l107" n="5" rend="numbered">Et puiz tornerent li gardien de la roche; et quant il virent que [fol. 193a] cil que
                    il avoient leissiez en la roche bien ferrés desfendoient la roche, il commencerent
                    a fouir et prierent Dieu qu'il les desfendist de l'ire de lo prince.</p>
                    <p xml:id="d009l108" n="6" rend="numbered">Mes ne li martyr ne li confessor ne les pot delivrer de l'ire de lo prince, qu'il
                    ne lor mostrast sa cradelité.</p>
                    <p xml:id="d009l109" n="7" rend="numbered">Puiz clama cil de la cité a combatre et appareilla divers ystrumens pour prendre la
                    roche.</p>
                    <p xml:id="d009l110" n="8" rend="numbered">Et manechoit li prison de faire pendre, qui orent tant de presumption.</p>
                    <p xml:id="d009l111" n="9" rend="numbered">Entre ceuz de la roche qui s'estoient rebellé estoit un de Amalfe, lequel se clamoit
                    Pantaleo, a liquel Gisolfe avoit levé un oill et un genital et aucune dent, et li
                    avoit taillié un doit de li pié.</p>
                    <p xml:id="d009l112" n="10" rend="numbered">Cestui, par paour que li autre membre non lui fussent tailliez qui lui estoient remesez,
                    prioit a ses compaignons qu'il rendre la roche […].</p>
                    <p xml:id="d009l113" n="11" rend="numbered">Voustrent estre a simplice grace de lo prince, et paierent la monoie a lo prince,
                    ce que il devoient paier.</p>
                    <p xml:id="d009l114" n="12" rend="numbered">Et ensi furent delivré de prison.</p>
                    <lb/>
                </div2>
                <div2 xml:id="d009c012" n="[12]">
                    <head>[12]</head>
                    <p xml:id="d009l115" n="1" rend="numbered">Ceste ystoire si dit que, quant Gaymere fu mort, il laissa V fillz : li premier fu
                    Gisolfe prince, Landulfe, et Guide, molt bel et molt vaillant en fait d'armes, Jehan
                    Scurre, semblable a cestui, et li menor se clamoit Gaimere, detractor et devorator
                    quar non se sacioit.</p>
                    <p xml:id="d009l116" n="2" rend="numbered">Cestui moinne qui cest livre compila leisse ore la autre [fol. 193b] ystoire et parle
                    de vertu de Guide.</p>
                    <p xml:id="d009l117" n="3" rend="numbered">Et avieigne que fust seculer, toutes voies estoit devot a l'Eglize et a lo servicial
                    de Dieu.</p>
                    <p xml:id="d009l118" n="4" rend="numbered">Et continuelment sovenoit a li povre et lor donoit helemosines et coses neccessaires
                    a l'Eglize; honeste chevalier et plus vaillant que null de li Longobart quar, quant
                    li Normant looient aucun de li Longobart, disoient «sage et fort (et sage) chevalier
                    est cellui», mes de cestui Guide disoient : «Nul ne se trove intre li Lo(i)ngobart
                    plus preciouz».</p>
                    <p xml:id="d009l119" n="5" rend="numbered">Dont lo prince, pour ceste loenge que avoit lo frere, ot envie et non l'amoit comme
                    frere; et lui estoit contraire a ce qu'il pooit, et estoit ami a li anemis de Guide.</p>
                    <p xml:id="d009l120" n="6" rend="numbered">Et en cellui temps fu haingne et brigue ent[re] Guide et Guimunde, quar avoient ensemble
                    la valee de Saint Severin.</p>
                    <p xml:id="d009l121" n="7" rend="numbered">Et Guimunde voloit estre a lo jugement de lo prince Gisolfe; mes Guide, qui savoit
                    bien que lo frere lui vouloit mal, voloit estre a lo jugement de lo prince Ricchart.</p>
                    <p xml:id="d009l122" n="8" rend="numbered">Et, lo jor determiné, ces II par diverses voiez vindrent a Capue.</p>
                    <p xml:id="d009l123" n="9" rend="numbered">Et li Normant anemis de Guide, quant il sorent qu'il devoit venir, lo sequterent et
                    cerchoient en quel maniere il lo peussent occirre.</p>
                    <p xml:id="d009l124" n="10" rend="numbered">Mes Guide corut a l'arme et ala contre ses anemis; et se combati fortement, et alcun
                    en abati de lo cheval.</p>
                    <p xml:id="d009l125" n="11" rend="numbered">Mes un lui vint de [fol. 193va] costé, et lo feri de la lance en lo costé, et l'ocist.</p>
                    <p xml:id="d009l126" n="12" rend="numbered">Et ensi de un colp fu mort, et estuta la lumiere de tuit li Longobart.</p>
                    <lb/>
                </div2>
                <div2 xml:id="d009c013" n="[13]">
                    <head>[13]</head>
                    <p xml:id="d009l127" n="1" rend="numbered">Et lo pape Gregoire, qui molt estoit sage, quar veoit que la prosperité de Gisolfe
                    pooit estre destructe de lo duc Robert, non cessoit de amonester lo, quant par lettres
                    messages, que il deust requerre la paiz avec lo duc Robert et la unité, et faire liga
                    avec lui.</p>
                    <p xml:id="d009l128" n="2" rend="numbered">Et, quant lo pape vit que lo prince non lo vouloit faire, proia que lo abbé Desidere
                    i deust aler et dire lui que contre lo duc Robert non lui feroit adjutoire se ceste
                    choze non faisoit; et lui meist a veoir la mort et la destruction soe, se o lo duc
                    non estoit bien.</p>
                    <p xml:id="d009l129" n="3" rend="numbered">Et il non lo volie consentir, mes manechoit par lo sien grant orgoill de destruire
                    la terre de lo duc.</p>
                    <p xml:id="d009l130" n="4" rend="numbered">Et la suer, avieingne que avoit molt receu de injure de lui, toutes voies non failloit
                    de lo amonester (lo) qu'il meist jus la crudelité soe et l'arogance, et pourveist
                    la choze qui pooit entrevenir, et eust paor de lo judice de Dieu.</p>
                    <p xml:id="d009l131" n="5" rend="numbered">Mes Gisolfe s'en corrosa, et dist li vergoingne et la manecha que par la mort de lo
                    marit la feroit ester o li vestement noir.</p>
                    <p xml:id="d009l132" n="6" rend="numbered">Et elle, plorant, mua l'yre de lo marit et enclina a misericorde; et lui proia qu'il
                    non guardast a la chetiveté de son frere.</p>
                    <p xml:id="d009l133" n="7" rend="numbered">Et lo duc escolta la moillier et lui demanda sa volenté; et vouloit sa-[fol. 193vb]-voir
                    qu'elle vouloit faire de ceste choze.</p>
                    <p xml:id="d009l134" n="8" rend="numbered">Et la dame dist : «Se Dieu laissast venir a complement, je voudroie que mon filz avist
                    Amalfe et mon frere non perdist Salerne».</p>
                    <p xml:id="d009l135" n="9" rend="numbered">Et lo duc loda que Salerne remainst a lo prince Gisolfe et Amalfe soit de lo fill,
                    loquel autresi estoit neveu de lo prince.</p>
                    <p xml:id="d009l136" n="101" rend="numbered">Et lo pria la moillier que il deust fatiguer de metre entr'elz la paiz.</p>
                    <p xml:id="d009l137" n="11" rend="numbered">Mes ensi come lo duc cerchoit la paiz, li prince s'esforchoit d'avoir brigue et anemistié.</p>
                    <lb/>
                </div2>
                <div2 xml:id="d009c014" n="[14]">
                    <head>[14]</head>
                    <p xml:id="d009l138" n="1" rend="numbered">Et quant li duc vit la duresce de lo cuer de lo prince, qui non regardoit a l'amonition
                    de lo pape, ne a la volenté de li amis qui lui conseilloient son bien, ne a la proiere
                    de sa soror, ne non regardoit a lo damage qui lui pooit entrevenir, il asembla troiz
                    turmez de troiz manieres de gent, c'est de Latin, de Grex et de sarrazin, et comanda
                    que venissent molt de gent et de navie a garder lo port.</p>
                    <p xml:id="d009l139" n="2" rend="numbered">Et lui, o chevaliers et arbalestiers, [vint ?] en lo moiz de jung, et comanda que
                    fussent fichiez les tentes et tabernacles aprés de li mur de Salerne.</p>
                    <lb/>
                    <p xml:id="d009l140" n="3" rend="numbered">Puiz conmanda (et comanda) que fussent fait entorne de Salerne cité et chastel, et
                    foire et marchié pour vendre et pour achater toutes chosez neccessaires, dont cil
                    de la cité rappareillerent les chozes lesquelles Gisolfe avoit fait abscondre.</p>
                    <p xml:id="d009l141" n="4" rend="numbered">Salerne paroit nove pour les chozes asconses lesquelles issoient fors, et lo ost de
                    Robert liquel estoit en camp paroit nove en la belle [fol. 194a] contree de Salerne;
                    et usoient de les coses absconses en la cité habondantement.</p>
                    <p xml:id="d009l142" n="5" rend="numbered">Et lo duc recevoit benignement ceuz qui estoient chaciez de lo prince et a ses despens
                    les governoit.</p>
                    <p xml:id="d009l143" n="6" rend="numbered">Et venoient a la cort de lo duc naves sanz (se) fin, liquelle non leissoient estre
                    fame en l'ost de lo duc, ne de pain, ne de vin, ne de char.</p>
                    <p xml:id="d009l144" n="7" rend="numbered">Mes veraiement nul Salernitain ne pooient avoir de ceste choze, ne buef, ne porc,
                    ne castron, quar tant avoient esté afflicte de Gisolfe que nulle beste ne lor estoit
                    remese.</p>
                    <p xml:id="d009l145" n="8" rend="numbered">Et Gisolfe defors de Salerne fist chasteaux; et, disant la verité, tant fist que non
                    i laissa nulle choze ou mont petit [ou] fort que non feist la forteresce.</p>
                    <p xml:id="d009l146" n="9" rend="numbered">Et lo duc prova de avoir la et manda sa gent la a combatre, mes por ce que estoit
                    fort a monter et i avoit trop boiz, ceux qui tenoient la roche non les lessoient aler.</p>
                    <lb/>
                </div2>
                <div2 xml:id="d009c015" n="[15]">
                    <head>[15]</head>
                    <p xml:id="d009l147" n="1" rend="numbered">Et Richart, prince de Capue, vint de l'autre part en l'aide del duc Robert.</p>
                    <p xml:id="d009l148" n="2" rend="numbered">Et leva les voies et les fossez et li arbre qui estoient fait pour non aler a lo prince
                    Gisolfe, et celle forteresce qu'il non vouloit salver pour soi destruist et l'autre
                    reserva pour soi.</p>
                    <p xml:id="d009l149" n="3" rend="numbered">Et puiz lo duc sot la victoire de lo prince et coment (et coment) gardoit lo chastel
                    loquel avoit gardé pour lo duc.</p>
                    <p xml:id="d009l150" n="4" rend="numbered">Et lo duc proia lo prince Richart que en un mont aprés feist un [fol. 194b] autre
                    chastel, pour laquel cose soit desfendue toutes les voiez de Salerne, que nul ne puisse
                    aler ne venir.</p>
                    <p xml:id="d009l151" n="5" rend="numbered">Et ensi Salerne de la part de la mer fu atorniee de nefs, et de l'autre part estoit
                    cloze de paliz et de fossez grandissimes, et de l'autre part estoit li ost de pedons
                    et de chevaliers.</p>
                    <p xml:id="d009l152" n="6" rend="numbered">Et la grace de la pietié lassa lo cuer de lo duc, et pour la priere de la moillier
                    demanda encoire paiz.</p>
                    <p xml:id="d009l153" n="7" rend="numbered">Et ala li abbé Desidere a lo prince Gisolfe quar maintenant que estoit (que estoit)
                    destraint en tant de misere [...] enclinast son corage.</p>
                    <p xml:id="d009l154" n="8" rend="numbered">Mes Gisolfe ot en despit lor conseill et jura que en nulle maniere voloit paiz avec
                    lo duc.</p>
                    <lb/>
                </div2>
                <div2 xml:id="d009c016" n="[16]">
                    <head>[16]</head>
                    <p xml:id="d009l155" n="1" rend="numbered">Et, avant que lo duc eust assigié Salerne, lo prince avoit fait un commandement que
                    tout home deust procurer choze de vivre pour II ans.</p>
                    <p xml:id="d009l156" n="2" rend="numbered">Qui ce non peust faire issist de la cité, et ensi firent cil de la cité.</p>
                    <p xml:id="d009l157" n="3" rend="numbered">Et puiz li duc mist lo siege.</p>
                    <p xml:id="d009l158" n="4" rend="numbered">Puiz II moiz, Gisolfe comanda a li sien servicial qu'il devissent cerchier les cosez
                    de li citadin de Salerne.</p>
                    <p xml:id="d009l159" n="5" rend="numbered">Lor fist lever la tierce part de toutes lor coses de vivre qu'il troverent.</p>
                    <p xml:id="d009l160" n="6" rend="numbered">Et pour ceste cose fu grant fame en la cité de Salerne, quar ceuz a cui failloient
                    les coses non les trovoient a achater et a la porte de la cité non se donnoit helemosine
                    quar la povreté estoit grant.</p>
                    <lb/>
                </div2>
                <div2 xml:id="d009c017" n="[17]">
                    <head>[17]</head>
                    <p xml:id="d009l161" n="1" rend="numbered">Solement li archevesque, liquel se clamoit Alfane, [fol. 194va] soustinoit lo poiz
                    utile pour l'arme soe de vivre, et ce qu'il avoit donnoit a li povre.</p>
                    <p xml:id="d009l162" n="2" rend="numbered">Mes cestui fouy de Salerne et fu receu de lo duc come pere et honoré de lo prince
                    Richart.</p>
                    <p xml:id="d009l163" n="3" rend="numbered">Et cercha la terre soe et de l'Eglize; et assembla grant habundance de vin et de grain.</p>
                    <p xml:id="d009l164" n="4" rend="numbered">Et restraint avec lui ses clers, liquel governa come filz et les chasa de la misere
                    et de la povreté par sa misericorde.</p>
                    <p xml:id="d009l165" n="5" rend="numbered">Et tuit li autre, mascle et fames subjecte a lui, comme bon pastor clama a soi et
                    lor donoit toutes lor choses neccessaires de vivre.</p>
                    <lb/>
                </div2>
                <div2 xml:id="d009c018" n="[18]">
                    <head>[18]</head>
                    <p xml:id="d009l166" n="1" rend="numbered">Et une autre foiz, lo prince meismes em persone ala cerchier les maisons de cil de
                    la cité.</p>
                    <p xml:id="d009l167" n="2" rend="numbered">Et tout ce qu'il trova de vivre, tout lor leva pour soi, et non une part sole coment
                    avoit fait avant, car voloit desfendre comme pooit la soe malvaise volenté et avarice.</p>
                    <p xml:id="d009l168" n="3" rend="numbered">Et donnoit comment s'il l'achatast III besans del moy de grain.</p>
                    <p xml:id="d009l169" n="4" rend="numbered">Et de ceus qui fouioient, destrusoit lor mesons et faisoit porter la laingne a lo
                    chastel pour ardre.</p>
                    <p xml:id="d009l170" n="5" rend="numbered">Et puiz quant il ot destructe toute la cité, commensa contre Dieu et contre li saint.</p>
                    <p xml:id="d009l171" n="6" rend="numbered">Les croiz de l'eglize de or et d'argent prist, et romppi lo vout de saint Mathie evangeliste;
                    romppi et destruist li vaissel liquel estoient appareilliez pour servir Dieu.</p>
                    <lb/>
                </div2>
                <div2 xml:id="d009c019" n="[19]">
                    <head>[19]</head>
                    <p xml:id="d009l172" n="1" rend="numbered">Et, aprés ce, failli a touz les chozes de vivre et comence[nt] cil de la cité a mengier
                    la char laquelle non est usee de mengier, c'est la char de cheval, de chien, de chat.</p>
                    <p xml:id="d009l173" n="2" rend="numbered">Et non lor remanoit beste en lor maisons.</p>
                    <p xml:id="d009l174" n="3" rend="numbered">Lo foie de un chien valoit X tarins, et la galine XX tarin, et l'of que faisoit la
                    galine valoit II deniers.</p>
                    <p xml:id="d009l175" n="4" rend="numbered">Et quant lo prince souvent aloit par la cité et veoit les cors de li mort gesir par
                    la voie, non se enclinoit de torner lo oill soe pour les veoir; mes autresi comme
                    s'il non [eust] coulpe de ceste cose, et passoit alegrement.</p>
                    <p xml:id="d009l176" n="5" rend="numbered">Et a la fin ovri lo grenier ou estoit lo grain soe et vouloit vendre celle victaille
                    qu'il avoit achatee de li home soe.</p>
                    <p xml:id="d009l177" n="6" rend="numbered">Et vendoit lo moy de grain, qu'il avoit achat(h)é III besant, XLIV besant a ceuz qui
                    lo pooient achater.</p>
                    <p xml:id="d009l178" n="7" rend="numbered">Me li autre qui estoient povre, lo pere non pooit porter lo filz a la sepoulture,
                    ne lo filz lo pere.</p>
                    <p xml:id="d009l179" n="8" rend="numbered">Et aucune foiz, pour la grant debilité de la fain, li vieil moroient coment bestes,
                    sans benediction de prestre; li jovene de subite mort moroient; et li petit, qui non
                    se pooient baptizer, moroient pagan.</p>
                    <p xml:id="d009l180" n="9" rend="numbered">Et quant venoient les fames a fillier, non avoient aide de fame.</p>
                    <lb/>
                </div2>
                <div2 xml:id="d009c020" n="[20]">
                    <head>[20]</head>
                    <p xml:id="d009l181" n="1" rend="numbered">Quant li Salernitain estoient ensi constraint de ceste povreté et misere, laquelle
                    puet estre apparagié a la fame de Jherusalem quant fu prise [fol. 195a] de li Romain,
                    quar li judee qui estoient en Jherusalem pour grant povreté se laisserent vendre XXX
                    pour un denier, et quant estoient li Salernitain ensi opprés, Il filz de un prestre
                    aloient fors de la cité, et un chien les sequta.</p>
                    <p xml:id="d009l182" n="2" rend="numbered">Et vindrent la ou estoit lo duc, et demanderent del pain pour Dieu, et lor fu donné
                    del pain.</p>
                    <p xml:id="d009l183" n="3" rend="numbered">Et de cel qui lor fu donné, li garson en donnerent la tierce part a lo chien.</p>
                    <p xml:id="d009l184" n="4" rend="numbered">Et lo chien prist lo pain et lo resconst, que ne lui fust levé; et au soir, puiz que
                    la gent estoient recoillis en lor maisons, torna lo chien a la cité otout son pain,
                    et lo mis as piez de lo prestre la piece de lo pain; et puiz retorna dont estoit venut.</p>
                    <p xml:id="d009l185" n="5" rend="numbered">Et le sequent jor, li garson orent pain assez et donerent a lo chien un pain sain;
                    et toutez voiez li garson savoient que le chien faisoit de son pain.</p>
                    <p xml:id="d009l186" n="6" rend="numbered">Et lo chien au soir, come il avoit fait lo premier jor, porta lo pain a mengier a
                    lo prestre.</p>
                    <p xml:id="d009l187" n="7" rend="numbered">Et lo tiers jor fist autresi.</p>
                    <p xml:id="d009l188" n="8" rend="numbered">Et creoit lo prestre que aucun cristien lui mandast cest pain pour l'amor de Dieu.</p>
                    <p xml:id="d009l189" n="9" rend="numbered">Et mist lo prestre une carte a lo col de lo chien ou avoit escrit : «Je rent graces
                    a Dieu pour cui amor ceste elemosine m'est faite, quar continuelment m'as souvenu
                    a la moie necessité. Je non faille de proier Dieu por toi».</p>
                    <p xml:id="d009l190" n="10" rend="numbered">Et puiz lo chien torna et, quant li fill del prestre virent celle letre que li chien
                    [fol. 195b] avoit pendue au col, lui desloierent et lo menerent a la duchesse ensemble
                    otout la carte; et li dient lo fait come avoit esté.</p>
                    <p xml:id="d009l191" n="11" rend="numbered">Mes la dame non lo creoit, et fist apparailler un sachelet plein de pain, et mistrent
                    sur lo chien.</p>
                    <p xml:id="d009l192" n="12" rend="numbered">Et lo chien avoit paour pour lo pueple qui estoit de cescune [part], quasi come se
                    il dubitast d'estre accusé a lo prince; atendi l'ore qu'il avoit acostumee, et puiz
                    qu'il fu soir, ala [alo] prestre et lui porta lo pain que la ducesse lui mandoit.</p>
                    <p xml:id="d009l193" n="13" rend="numbered">Et lo prestre escrist une altre carte : «Plus grant grace te rent de plus grant elemosine
                    que tu m'as mandé».</p>
                    <p xml:id="d009l194" n="14" rend="numbered">Et quant la duchesse vit la sapience de lo chien, donna la sentence que null ne fust
                    contre lui ne feisse mal; et substenta pour l'amor de lo chien li filz de lo prestre,
                    et lor donnoit assez de bien pour mander a lor pere.</p>
                    <p xml:id="d009l195" n="15" rend="numbered">Et puiz lo sot lo prince, et commanda que lo chien fust occis.</p>
                    <p xml:id="d009l196" n="16" rend="numbered">Et lo prestre, seignor de lo chien, fu mis en prison, et fu cuit o fer chaut, et afflit
                    par autres diverses penes jusque atant qu'il fu mort.</p>
                    <p xml:id="d009l197" n="17" rend="numbered">Et nul autre home estoit hardi de aler devant lo prince pour dire la misere soe et
                    la poverté.</p>
                    <p xml:id="d009l198" n="18" rend="numbered">Et se aucun home aloit pour ceste cose, il lo faisoit crever l'oill, ou lui faisoit
                    taillier la main ou pié, ou altre afflixion soustenoit.</p>
                    <lb/>
                </div2>
                <div2 xml:id="d009c021" n="[21]">
                    <head>[21]</head>
                    <p xml:id="d009l199" n="1" rend="numbered">Entre li autre (li autre) qu'il afflisse par divers tormens [fu ?] un honorable [fol.
                    195va] clerc loquel se clamoit Gratien, liquel avoit esté capellain a son ave et a
                    son pere.</p>
                    <p xml:id="d009l200" n="2" rend="numbered">Quar li frere et neveu de cestui Gracien non pooient soustenir la crudelité de cestui
                    Gisolfe, alerent [a lo duc] liquel les enrichi et honora.</p>
                    <p xml:id="d009l201" n="3" rend="numbered">Et Gisolfe, por la invidie qu'il en ot, se voloit vengier sur lo clerc innocent.</p>
                    <p xml:id="d009l202" n="4" rend="numbered">Premerement lui leva toutes les chozes propres soes, puiz lui leva touz les benefices
                    ecclesiastiques, et lo constrainst a jurer en la main de l'archevesque que mais non
                    recevroit aucune cose de li frere.</p>
                    <p xml:id="d009l203" n="5" rend="numbered">Et a l'ultime, lo mist en prison, dont tant fu afflicte de fain et de verme qui tout
                    lo menjoient et de autres angoises qu'il fu martyre de Dieu.</p>
                    <lb/>
                </div2>
                <div2 xml:id="d009c022" n="[22]">
                    <head>[22]</head>
                    <p xml:id="d009l204" n="1" rend="numbered">Et lo duc, amonité de lo prince Richart, forni lo castel de bons gardiens, appareilla
                    lo siege en la cité et ordena novelles eschielles de chevaliers et de pedons, quar
                    lo prince s'en vouloit aler en Champaingne pour acquester la terre de Saint Pierre.</p>
                    <p xml:id="d009l205" n="2" rend="numbered">Et puiz avuec lo duc furent a la cité de Saint Germain.</p>
                    <p xml:id="d009l206" n="3" rend="numbered">Non solement a li seignor et a li servicial mes autresi a lor bestes furent fait present
                    de l'abbé de Mont de Cassyn (et) de toutez chozes neccessaires.</p>
                    <p xml:id="d009l207" n="4" rend="numbered">Lo prince rechut lo domp; lo duc non lo voust recevoir et dist qu'il non estoit venut
                    pour lever les coses de lo monastier, mes pour accrestre.</p>
                    <p xml:id="d009l208" n="5" rend="numbered">Et li abbé ala a lui et lui proia qu'il [fol. 195vb] non refusast les choses de li
                    frere, liquel volent proier Dieu pour lui.</p>
                    <p xml:id="d009l209" n="6" rend="numbered">Et lo duc, que il non parust qu'il desprizast lo domp, en rechut aucune chose.</p>
                    <p xml:id="d009l210" n="7" rend="numbered">Et le matin appareilla l'abbé la procession pour recevoir lo duc a grant honor.</p>
                    <p xml:id="d009l211" n="8" rend="numbered">Et subitement virent ceaux a qui vouloient faire honor ester o humille cappe  agenoilliez
                    devant l'autel.</p>
                    <p xml:id="d009l212" n="9" rend="numbered">Et veoit l'eclize aornee de pallez et de ses dons; et alore donna autre paille o liquel
                    furent covert li altel.</p>
                    <p xml:id="d009l213" n="10" rend="numbered">Et puiz entra en capitule a parler a li frere; et humilement et pacifiquement lor
                    donna molt or, et pour ce que li frere prient Dieu qu'il lui pardonst ses pechiez.</p>
                    <p xml:id="d009l214" n="11" rend="numbered">Et comment pere de li frere aloit par lo monastier, et visitoit li inferme, et lor
                    aministroit habundantement tout ce qui lor faisoit besoingne, et requiert a chascun
                    qu'il prient Dieu pour lui.</p>
                    <p xml:id="d009l215" n="12" rend="numbered">Et quant il estoit a table pour mengier, devotement demanda de lo sel, dont a lo frere
                    qui lui aporta donna C besans.</p>
                    <p xml:id="d009l216" n="13" rend="numbered">Puiz se partirent li seignor et alerent lor voie.</p>
                    <p xml:id="d009l217" n="14" rend="numbered">Et quant il cheminoient, il troverent tant de fame et de povreté que non solement
                    en sentoient li beste et li servicial de li seignor, mes autresi li seignor, quar
                    lor faillerent les choses lesquelles avoient portees pour vivre, et non en trovoient
                    a achater.</p>
                    <p xml:id="d009l218" n="15" rend="numbered">Et si avo-[fol. 196a]-ient molt mal temps de pluie et de tronnorre et de folgure,
                    dont il estoient fatiguié et travaillié; et estoit si grant vent que li paveillon
                    chaoient en terre.</p>
                    <p xml:id="d009l219" n="16" rend="numbered">Et lo prince en cellui temps aquesta alcun chastel, mes de ceus qui la habitoient
                    rechut molt de richesce.</p>
                    <p xml:id="d009l220" n="17" rend="numbered">Mes se [lo] prince voulist faire rayson de ce qu'il aquesta et de ce qu'il fist perdre
                    a Saint Pierre, la perte est de cinquante part plus que lo gaaing.</p>
                    <lb/>
                </div2>
                <div2 xml:id="d009c023" n="[23]">
                    <head>[23]</head>
                    <p xml:id="d009l221" n="1" rend="numbered">Et un abbé qui se clamoit Robert molt pecha, quar lo duc avoit  fondé de novel un
                    monastier et l'avoit molt enrichi de terre et de moble, molt habundantement.</p>
                    <p xml:id="d009l222" n="2" rend="numbered">Et cestui abbé Robert en leva le meillor qui laiens fust, et en leva deniers qui la
                    estoient recommandez de li Normant, et s'en ala a lo pape, et se feinst de dire qu'il
                    voloit aler a lo duc Robert.</p>
                    <p xml:id="d009l223" n="3" rend="numbered">Et que non aloit droitement, fu desprizié de lo pape.</p>
                    <p xml:id="d009l224" n="4" rend="numbered">Et s'en ala a lo roy de France et a lo roy d'Engleterre; et s'esforzoit de habiter
                    avec eaux.</p>
                    <p xml:id="d009l225" n="5" rend="numbered">Et finelment lui failli la monoie, et retorna a lo duc, de loquel misericordiosement
                    fu rechut et fu restitué en son honor.</p>
                    <lb/>
                    <p xml:id="d009l226" n="6" rend="numbered">Et en l'autre semainne, tant fain oppresse cest seignor qu'il furent constrainst [...];
                    et pour la troppe macreze [de] li chaval, tant aloient et curroient quant li seignor
                    et l'autre gent a pié.</p>
                    <p xml:id="d009l227" n="7" rend="numbered">Et lo benigne duc avoit en sa memoi-[fol. 196b]-re lo benefice qu'il entendoit a faire
                    a saint Benedit.</p>
                    <p xml:id="d009l228" n="8" rend="numbered">Il salli a lo monastier de Mont de Cassyn et dota l'eglize et li frere de pailles
                    et d'autres domps.</p>
                    <p xml:id="d009l229" n="9" rend="numbered">Et puiz s'en vindrent ensemble a Salerne et garder(er)ent lo chastel et lor ost chascun
                    endroit soi.</p>
                    <lb/>
                </div2>
                <div2 xml:id="d009c024" n="[24]">
                    <head>[24]</head>
                    <p xml:id="d009l230" n="1" rend="numbered">Donnerent bataille a la terre : et jettent sagettes, et metent pierres; mes nul non
                    apert en la cité, quar cil de la cité estoient abscons coment la soris en la caverne.</p>
                    <p xml:id="d009l231" n="2" rend="numbered">Et se aucun veut mener la pierre o la fionde, plus tost fiert li sien que li anemis!</p>
                    <p xml:id="d009l232" n="3" rend="numbered">Et cil qui veilloient la nuit as tors tant estoient fieble que a pene pooient oïr
                    lor voiz.</p>
                    <p xml:id="d009l233" n="4" rend="numbered">Et vit lo duc que pooit prendre la cité par force, quar nul de cil de la cité combatoit
                    contre li sien.</p>
                    <p xml:id="d009l234" n="5" rend="numbered">Mes, timant la mort de ceuz qui i habitoient et que la povre gent non perdissent lor
                    masserie, non vouloit.</p>
                    <p xml:id="d009l235" n="6" rend="numbered">Mes ja estoit venut que (que) lo duc pooit avoir son desirrier et fust mis terme et
                    fin de la pestilence de cil de la cité.</p>
                    <p xml:id="d009l236" n="7" rend="numbered">Et avint une choze, que fu une grant obscurité, tant que l'un home non veoit cil qui
                    lui estoit a lo costé.</p>
                    <p xml:id="d009l237" n="8" rend="numbered">Et un Salernitain ala a lo duc et lui dist tout ce qu'il savoit de la cité.</p>
                    <p xml:id="d009l238" n="9" rend="numbered">Prist compaingnie et alerent a une petite porte, laquelle estoit muree novellement,
                    et rompent.</p>
                    <p xml:id="d009l239" n="10" rend="numbered">Et vont entor par la cité, et saillent sur li mur, et entrent as tors. [fol. 196va]</p>
                    <p xml:id="d009l240" n="11" rend="numbered">Et nul ne troverent qui a eaux parlast.</p>
                    <p xml:id="d009l241" n="12" rend="numbered">Et puiz tornerent a lo duc et lui distrent ceste chose.</p>
                    <p xml:id="d009l242" n="13" rend="numbered">Et li duc come sage manda avuec eaux chevaliers et autres homes armés.</p>
                    <p xml:id="d009l243" n="14" rend="numbered">Et ceuz qui gardoient la tor furent pris et liés, et sont donés a li servicial en
                    garde.</p>
                    <p xml:id="d009l244" n="15" rend="numbered">Et sans mot dire se leisserent lier, quar il estoient tant debile de fame qu'il non
                    pooient issir a la bataille.</p>
                    <p xml:id="d009l245" n="16" rend="numbered">Et puiz que as tors furent mis li gardien de li duc, li fort chevalier normant commencherent
                    a crier et a annoncier la victoire a lo duc.</p>
                    <p xml:id="d009l246" n="17" rend="numbered">Et Gisolfe, quant il oï ce, comensa a fouyr : et se leva de lo lit et foÿ a la roche;
                    et se appareilla pour soi vengier.</p>
                    <p xml:id="d009l247" n="18" rend="numbered">Lo sequent jor, liquel estoit yde de decembre, c'est lo XVIe jor, lo duc vainceor
                    manda sa gent a la cité, et puiz i ala il et dona paiz a la cité; car, comme Dieu
                    lui avoit concedut victoire avant de lo chaste[l] de Salerne et de Amalfe, ensi meintenant
                    en une nuit lui concedi la cité, quar Dieu avoit proveu a lo malvaiz proposement de
                    Gysolfe, liquel se estoit mis en cuer de ardre la cité s'il non la pooit desfendre.</p>
                    <p xml:id="d009l248" n="19" rend="numbered">Et quant lo bon duc vit la povreté de cil de Salerne, commanda que en la cité se feist
                    lo marchié; et de Calabre et d'autre part fist venir victaille, et a bon marchié.</p>
                    <p xml:id="d009l249" n="20" rend="numbered">Et en lieuz competens fist merveillouz palaiz sur li mur de la cité, si que il estoient
                    dedens et defors de [fol. 196vb] la terre.</p>
                    <p xml:id="d009l250" n="21" rend="numbered">Et aprés ce, fu atornoié la tor de grandissimes paliz et y mist gardiens.</p>
                    <p xml:id="d009l251" n="22" rend="numbered">Et lo chastel liquel avoit fait Gisolfe pour garder la roche fist pour garder la roche
                    fist habiter, et Gisolfe devisa li ystrument soe et menoit pierres.</p>
                    <p xml:id="d009l252" n="23" rend="numbered">Un jor, lo dyable liquel aidoit a Gisolfe en sa perversité [...], la pierre laquelle
                    estoit mandee en la tor se romppi et une part de la pierre donna a lo costé de lo
                    duc, et parut qu'il en deust morir; mes par la vertu de Dieu en poi de temps en fu
                    garut.</p>
                    <lb/>
                </div2>
                <div2 xml:id="d009c025" n="[25]">
                    <head>[25]</head>
                    <p xml:id="d009l253" n="1" rend="numbered">Et quant lo prince Richart vit que la brigue de son anemi estoit venue a fin, cercha
                    adjutoire a lo duc pour venir sur Naple.</p>
                    <p xml:id="d009l254" n="2" rend="numbered">Et adont lo duc comanda a cil de Amalfe et a li Calabrez que il aillent otout lor
                    nefs et obeissent a lo prince plus que a lui.</p>
                    <p xml:id="d009l255" n="3" rend="numbered">Et li prince comanda que soient fait chasteaux fors de li mur de la cité, et les fist
                    enforcier; et fist porter laingne, et de li labor de ceuz de la cité raempli ses greingniers.</p>
                    <p xml:id="d009l256" n="4" rend="numbered">Li navie estoit en mer et cerchoit de faire offense a la cité.</p>
                    <p xml:id="d009l257" n="5" rend="numbered">Et cil de la cité de Naple garnissent la cité et, veillant, gardent les torres.</p>
                    <p xml:id="d009l258" n="67" rend="numbered">Et, a ce que Dieu lor deust aydier, quant a home tant a fame vont par les eglizes,
                    et sont en orations, et jejunoient.</p>
                    <p xml:id="d009l259" n="7" rend="numbered">Et aucune foiz li bon chevalier issoient fors et clamoient li Normant a combatre,
                    et aucune foiz tornoient o victoire.</p>
                    <p xml:id="d009l260" n="8" rend="numbered">Et aucune foiz aloient contre ceaux [fol. 197a] qui estoient a lo navie et prenoient
                    li marinier en dormant : une foiz pristrent IIe [...].</p>
                    <p xml:id="d009l261" n="9" rend="numbered">Et II galees entrerent en lo port, dont n'avoient paor en la cité, quar issoient defors
                    a combatre.</p>
                    <p xml:id="d009l262" n="10" rend="numbered">Et assaillirent cil de Naple lo castel de lo prince; et en pristrent ce qu'il porent,
                    et puiz ardirent lo remanant.</p>
                    <p xml:id="d009l263" n="11" rend="numbered">Et lo prince cerchoit de faire un autre chastel en un lieu plus estroit a ce que constrainsist
                    li citadin de issir de la cité a reprimer lor ferocité.</p>
                    <p xml:id="d009l264" n="12" rend="numbered">Et une multitude de chevaliers et de pedons se leverent, et constreinstrent li gardien
                    a fuir, et destruxirent lo castel.</p>
                    <p xml:id="d009l265" n="13" rend="numbered">Et lo prince pour vergoingne avoit grant dolor.</p>
                    <p xml:id="d009l266" n="14" rend="numbered">Dont clama ses chevaliers pour faire venjance et, pour ce que li chevalier non timoient,
                    furent plusor mort.</p>
                    <p xml:id="d009l267" n="15" rend="numbered">Et promist lo prince a li chevalier que, se lor chevauz moroient, de rendre meillor.</p>
                    <p xml:id="d009l268" n="16" rend="numbered">Et pour ceste promesse pristrent cuer li Normant, et secuterent li citadin et les
                    occistrent.</p>
                    <lb/>
                </div2>
                <div2 xml:id="d009c026" n="[26]">
                    <head>[26]</head>
                    <p xml:id="d009l269" n="1" rend="numbered">En cellui temps, a Gisolfe commencerent a faillir les despens, car donnoit troiz unces
                    de pain por chascun home et une unce de formage.</p>
                    <p xml:id="d009l270" n="2" rend="numbered">Et il sol bevoit vin, et li frere en bevoient petit.</p>
                    <p xml:id="d009l271" n="3" rend="numbered">Et ja se moustroit la magrece en lor faces et la vertut failloit en lor membres.</p>
                    <p xml:id="d009l272" n="4" rend="numbered">Et non menoient pierres a cil de la cité, ne non crioient, ne non disoient vergoingne
                    a ceuz de la cité ne au duc, comment avoient fait avant.</p>
                    <p xml:id="d009l273" n="5" rend="numbered">Et la soror de Gisolfe manda a la du-[fol. 197b]-cesse, sa soror, et lui requist cose
                    de vivre; et lui manda a dire qu'elle deust reconcilier son marit a la bone volenté
                    de son mescheant frere.</p>
                    <p xml:id="d009l274" n="6" rend="numbered">Et la ducesse ot une de ceste II graces : c'est que fussent mandees chozes deliciouses
                    a mengier a sez freres, c'est poisson, oiseaux et bon vin et toutes autres chozes
                    deliciouses, mes sa bone volenté [non] lui voust concedir.</p>
                    <lb/>
                </div2>
                <div2 xml:id="d009c027" n="[27]">
                    <head>[27]</head>
                    <p xml:id="d009l275" n="1" rend="numbered">Et quant Gisolfe vit la largesce et la misericorde del duc, pria qu'il lui peust parler.</p>
                    <p xml:id="d009l276" n="2" rend="numbered">Et lo duc non lo vouloit oïr.</p>
                    <p xml:id="d009l277" n="3" rend="numbered">Et vindrent li primier message, et li secont, et li tiers, qui requeroient ceste chose.</p>
                    <p xml:id="d009l278" n="4" rend="numbered">Et a l'ultime, lo duc aempli la volenté de lo prince : et la nuit descendi de la roche,
                    et lo duc se leva contre lui, mes non lo vouloit recevoir a paiz.</p>
                    <p xml:id="d009l279" n="5" rend="numbered">Et lo duc, quant il ot oïe lo prince, il dist : «Je cuidoie, pour la parentesce que
                    je fiz avec toi, que l'onor moie en deust acroistre et que tu me deussez estre en
                    aide, non solement de garder ma terre, mes autresi me deussez aidier a conquester
                    autre terre.</p>
                    <p xml:id="d009l280" n="6" rend="numbered">» Et lo prince respondi : «Tu m'as maintenant fait en vitupere de tout lo monde et
                    sui mis a destruction, et moi et ma gent! Et non devoiez considerer la parentesce
                    de li Normant et devoiez considerer ma parentesce, qui estions conjoint ensemble.</p>
                    <p xml:id="d009l281" n="7" rend="numbered">Et maintenant me veuz chacier de l'eritage de mon pere, tu qui me devroiez acquester
                    autre terre!».</p>
                    <p xml:id="d009l282" n="8" rend="numbered">Et lo duc o baisse voiz respondi : «Tu pooiez estre surhaucié pour lo [fol. 197va]
                    mariage de ta suer comment tu dis et estre enrichi, se la impatience toe et arrogance
                    non fust et se non avisses desaconcié mon service.</p>
                    <p xml:id="d009l283" n="9" rend="numbered">Et sur touz les autres princes eussez esté surhaucié, quar [de] moi soul pooiez avoir
                    X mille combateors et bon home d'armes.</p>
                    <p xml:id="d009l284" n="10" rend="numbered">Et tu, pour moi destruire, alas a lo impereor de Costentinnoble et cerchas l'ajutoire
                    de lo pape.</p>
                    <p xml:id="d009l285" n="111" rend="numbered">Et pour moi destruire en tout, requeris l'ayde de li fame.</p>
                    <p xml:id="d009l286" n="12" rend="numbered">Et en tout moi avoiez en odie, et por ton chevalier non me voliste recevoir.</p>
                    <p xml:id="d009l287" n="13" rend="numbered">Et je te demandai la paiz pour ceuz de Amalfe, et ne la vouliz faire pour proiere
                    moie, ne pour amonition de message non la voulis faire.</p>
                    <p xml:id="d009l288" n="14" rend="numbered">Et maintenant, par la grace de Dieu, ai je donné pais a cil de Amalfe et a cil de
                    Salerne».</p>
                    <p xml:id="d009l289" n="15" rend="numbered">Et quant il orent complit cestes paroles, sanz plus dire se partirent.</p>
                    <p xml:id="d009l290" n="16" rend="numbered">Et la ducesse sovent aloit a la roche et reprenoit son frere de ce que non vouloit
                    croire a son conseill.</p>
                    <p xml:id="d009l291" n="17" rend="numbered">Et une autre foiz, Gisolfe retorna a lo duc et ot celle response qu'il avoit eue avant
                    de lo duc.</p>
                    <lb/>
                </div2>
                <div2 xml:id="d009c028" n="[28]">
                    <head>[28]</head>
                    <p xml:id="d009l292" n="1" rend="numbered">Et puiz que par la petition soe non trova fruct, proia lo duc, quar il vouloit traïr
                    la gent de lo duc, qu'il deust saillir sur en lo chastel ou estoit (lo duc) et que
                    poïst venir a parler avec lui; et lo fist lo duc.</p>
                    <p xml:id="d009l293" n="2" rend="numbered">Et promettoit Gisolfe de rendre la roche, mes solement fust il delivre et sa gent
                    qui estoient dedens.</p>
                    <p xml:id="d009l294" n="3" rend="numbered">Mes nulle parole non en [fol. 197vb] fist et lo duc dist que non vouloit la roche
                    sanz lo prince.</p>
                    <p xml:id="d009l295" n="4" rend="numbered">Et lo prince, quant il vit ce, il se donna il meismes avec la roche.</p>
                    <p xml:id="d009l296" n="5" rend="numbered">Et lo duc commanda qu'il fust gardé, et il fist sa gent monter a la roche et garder
                    la roche et li mur et la tor.</p>
                    <p xml:id="d009l297" n="6" rend="numbered">Et, quant Johan, frere de Gisolfe, donna la roche, avuec loquel Jehan avoit eu conseill
                    Gisolfe, li gardien avoient paour de la sentence de lo duc.</p>
                    <p xml:id="d009l298" n="7" rend="numbered">Mes lo duc par la soe presence mistiga la paour lor; et fist venir a soi li caval
                    dont fist chevaucier li plus grant, et avec veillante garde les fist garder, et li
                    autre fist aler a la cort.</p>
                    <p xml:id="d009l299" n="8" rend="numbered">Et lo matin, rendi la maison soe a chascun gardien et la proie qui se trova de cestui
                    gardien, et lor pardona lor coulpe.</p>
                    <p xml:id="d009l300" n="9" rend="numbered">Et puiz li vaillant duc Robert o[t] honor grande et confortable et promission de ami.</p>
                    <lb/>
                </div2>
                <div2 xml:id="d009c029" n="[29]">
                    <head>[29]</head>
                    <p xml:id="d009l301" n="1" rend="numbered">Et quant ces chozes devant dites furent faites, lo duc proia lo prince qu'il lui donnast
                    le dent de saint Mathie, laquel avoit levee de l'eglize, et lo duc lo savoit.</p>
                    <p xml:id="d009l302" n="2" rend="numbered">Et ce faisoit lo duc qu'il non vouloit que la cité perdist celle relique.</p>
                    <p xml:id="d009l303" n="3" rend="numbered">Et lo prine confessa qu'il l'avoit et qu'il lui vouloit doner.</p>
                    <p xml:id="d009l304" n="4" rend="numbered">Et absconsement comanda a son chambrier qu'il lui deust porter la dent de un judee
                    qui alore avoit esté mort.</p>
                    <p xml:id="d009l305" n="5" rend="numbered">Et puiz que lo [prince] ot celle dent, il la mist en un bel drap de soie et la manda
                    a lo duc.</p>
                    <p xml:id="d009l306" n="6" rend="numbered">Et lo duc, qui sages estoit, pensa la malice de Gisolfe. [fol. 198a]</p>
                    <p xml:id="d009l307" n="7" rend="numbered">Se (se) fist clamer lo prestre liquel savoit coment estoit longue et comment elle
                    estoit faite.</p>
                    <p xml:id="d009l308" n="8" rend="numbered">Quar maintenant fu corrocié lo duc quant il vit que la dent non estoit faite ensi
                    coment li prestre disoit, lo duc manda disant a lo prince que, s'il non avoit la dent
                    de saint Mathie propre a lo jor sequent, qu'il trairoit a Gisolfe li dent soe.</p>
                    <p xml:id="d009l309" n="9" rend="numbered">Et o grant festinance vint un message et aporta a lo duc la propre dent de saint Mathie,
                    laquelle tenoit Gaymere, lo malvaiz frere del prince.</p>
                    <p xml:id="d009l310" n="10" rend="numbered">Et la donna a lo devot duc Ro[bert].</p>
                    <p xml:id="d009l311" n="11" rend="numbered">Cestui Gaymere estoit tant malvaiz et pessime que, quant il estoit en cest pericule
                    de turbation, non ot en horror de prendre la virgine a laquelle avoit juré de garder
                    la virginité soe, non ot paor de la corrompre.</p>
                    <lb/>
                </div2>
                <div2 xml:id="d009c030" n="[30]">
                    <head>[30]</head>
                    <p xml:id="d009l312" n="1" rend="numbered">Et lo duc, a ce qu'il monde lo principat de toute escandalizement et liberalment lo
                    puisse salver, demanda de li frere de Gisolfe le chastel loquel tenoi[en]t de Gisolfe.</p>
                    <p xml:id="d009l313" n="2" rend="numbered">Et Gisolfe lo contredist et o ses fauz argumens queroit de gaber lo duc.</p>
                    <p xml:id="d009l314" n="3" rend="numbered">Et lo duc fist venir li nave a lo port et fers pour loier lo prince, quar lo vouloit
                    mander a Palerme pour estre en perpetuel prison.</p>
                    <p xml:id="d009l315" n="4" rend="numbered">Et alore fu un petit de plaint, car ses sorors soulement en ploroient, mes toute autre
                    persone en estoient liez et joians.</p>
                    <p xml:id="d009l316" n="5" rend="numbered">Et li frere de Gisolfe vindrent et, comment lor fu commandé, Landulfe [fol. 198b]
                    rendi lo val de Saint Severin et Pollicastre, et Guaymere rendi Cylliente.</p>
                    <p xml:id="d009l317" n="6" rend="numbered">Et ensi fu finie toute brigue.</p>
                    <p xml:id="d009l318" n="7" rend="numbered">Et jura Gisolfe que par soi ne par autre mais non cercera lo principeé de Salerne;
                    mes cest sacrement tost getta la bouche comment lo sacrement qu'il avoit fait a ceuz
                    de Amalfe.</p>
                    <p xml:id="d009l319" n="8" rend="numbered">Et la ducesse par lo commandement de lo duc lui donna molt de chosez, et li duc lui
                    donna mil besans et chevaux et mulz.</p>
                    <p xml:id="d009l320" n="9" rend="numbered">Et puiz que Gysolfe fu privé de son principeé (et) de li ancessor soe, s'en ala a
                    lo principe Richart, et fu receu gratiousement, et fu gardé honorablement.</p>
                    <p xml:id="d009l321" n="10" rend="numbered">Et a ce que vesquist plus quietement, mentre qu'il estoit sur Naple, lo manda a Capue.</p>
                    <p xml:id="d009l322" n="11" rend="numbered">Mes en petit de temps se partirent corro[c]iez, lui et lo prince.</p>
                    <lb/>
                </div2>
                <div2 xml:id="d009c031" n="[31]">
                    <head>[31]</head>
                    <p xml:id="d009l323" n="1" rend="numbered">Et que lo pape non estoit present, Gisolfe atendoit son avenement, quar en lo benefice
                    de lo pape non failloit de relever l'angoisse soe et misere.</p>
                    <p xml:id="d009l324" n="2" rend="numbered">Et puiz retorna lo pape et Gisolfe ala a lui, quar toute l'esperance et toute la cure
                    de Gisolfe estoit en lo pape.</p>
                    <p xml:id="d009l325" n="3" rend="numbered">Et que lo pape lui vouloit bien et lo amoit come fill, lo rechut comme amor de pere
                    et moustra a li Romain et a toute maniere de gent coment lui vouloit bien.</p>
                    <p xml:id="d009l326" n="4" rend="numbered">Et lo fist prince de toutes les chozes de l'Eglize; et lui comist tout son secret
                    et tot son conseill, et disponist toutes les choses de l'Eglize a soe liberalité et
                    volenté.</p>
                    <lb/>
                </div2>
                <div2 xml:id="d009c032" n="[32]">
                    <head>[32]</head>
                    <p xml:id="d009l327" n="1" rend="numbered">Et en cellui temps, vindrent a parler ensemble li dui seignor, c'est lo prince et
                    lo duc.</p>
                    <p xml:id="d009l328" n="2" rend="numbered">Et lo prince reprent lo duc et lui dist vergoingne, et lo duc la substint.</p>
                    <p xml:id="d009l329" n="3" rend="numbered">Et puiz refirent paiz, quar la humilité vaint la superbe.</p>
                    <p xml:id="d009l330" n="4" rend="numbered">Et lo duc manda plus de nefs por restraindre lo port de Naple.</p>
                    <p xml:id="d009l331" n="5" rend="numbered">Et o li exercit de li chevalier ferma lo chastel et lo fist garder, liquel avoient
                    rout li Neapolitain.</p>
                    <p xml:id="d009l332" n="6" rend="numbered">Et, puiz XXX jors, avec lo conseill et avec la licence de lo prince, laissant les
                    nefa a lo port et li chevalier en garde de lo chastel, lo duc ala assegier Bonivent.</p>
                    <p xml:id="d009l333" n="7" rend="numbered">Et fist forteresces entor, et afflist li citadin de les choses lor.</p>
                    <lb/>
                </div2>
                <div2 xml:id="d009c033" n="[33]">
                    <head>[33]</head>
                    <p xml:id="d009l334" n="1" rend="numbered">Et lo pape, pour ceste chose et pour autre, assembla lo consistoire et excommunica
                    lo duc et touz ceuz qui lo sequtoient.</p>
                    <p xml:id="d009l335" n="2" rend="numbered">Et Jordain, fill de lo prince, avec lo conte Raynolfe son oncle, volant avoir la grace
                    de l'Eglize, alerent a Rome, et furent absolut de la excommunication, et firent ligue
                    de fidelité avec lo pape.<lb/></p>
                    <lb/>
                </div2>
                <div2 xml:id="d009c034" n="[34]">
                    <head>[34]</head>
                    <p xml:id="d009l336" n="1" rend="numbered">Et Bajalarde, retornant a lo cuer soe, manda sa mere avant pour avoir misericorde
                    de lo duc; et il vint aprés et rendi lo castel de Sainte Agathe, et ot la grace de
                    son oncle.</p>
                    <p xml:id="d009l337" n="2" rend="numbered">Et lo marquis, (et) lo noble Azo, quant il oï la victoire de lo duc, il non manda
                    epistole ne non manda message, mes vint il en persone a proier lo duc qu'il donnast
                    sa fille a son fill pour moillier.</p>
                    <p xml:id="d009l338" n="3" rend="numbered">[fol. 198vb] Et lo duc lui concedi et dota la fille de molt grant dote.</p>
                    <lb/>
                </div2>
                <div2 xml:id="d009c035" n="[35]">
                    <head>[35]</head>
                    <p xml:id="d009l339" n="1" rend="numbered">Et mentre que ces chozes sont, lo prince Ricchart chaï malade.</p>
                    <p xml:id="d009l340" n="2" rend="numbered">Et, quant il vint a la mort, rendi a saint Pierre la Campaingne; et, absolut de lo
                    evesque de Averse, fu mort et enterré en cellui jor que Jesu Crist cena avec ses disciples.</p>
                    <lb/>
                </div2>
                <div2 xml:id="d009c036" n="[36]">
                    <head>[36]</head>
                    <p xml:id="d009l341" n="1" rend="numbered">Or est licite chose meintenant, comme je ai dit au commencement de ceste ovre, de
                    dire brevement lo bien qu'il firent a nostre monastier, ces II seignors.</p>
                    <p xml:id="d009l342" n="2" rend="numbered">Quar, puiz que Richart fu prince de Capue, cercha de faire alegre l'eglize nostre,
                    laquelle li predecessor siens turboient; et oppresse ceuz qui la persecutoient et
                    menjoient, o la forte main de desfenze, et destruist ceux qui destruisoient la possession(s)
                    de lo monastier.</p>
                    <p xml:id="d009l343" n="3" rend="numbered">Li chastel de lo monastier traist de la main de lo tyrant qui lo tenoi(en)t, et molt
                    autres chasteaux siens laissa a lo monastier devotement a ce que li frere priassent
                    Dieu pour lui continuelment.</p>
                    <p xml:id="d009l344" n="4" rend="numbered">Quant il jejunoient, les consoloit de poisson.</p>
                    <p xml:id="d009l345" n="5" rend="numbered">Et lo duc tant amoit l'abbé Desidere qu'il l'avoit en reverence coment saint Benoit,
                    et non voloit estre sanz la presence de lo abbé.</p>
                    <p xml:id="d009l346" n="6" rend="numbered">Et lo abbé non estoit meins amé de la ducesse, laquelle, avieingne que lui fust parente,
                    toutes [voiez] lui paroit comme fille.</p>
                    <p xml:id="d009l347" n="7" rend="numbered">Cestui avoieni eslit pour lor pere et pour garde et salut de lor animes.</p>
                    <p xml:id="d009l348" n="8" rend="numbered">Et, s'il estoit aucun [fol. 199a] jor que lo abbé non fust alé a la cort, lo mandoient
                    querant par letre ou par message.</p>
                    <p xml:id="d009l349" n="9" rend="numbered">Et, quant il venoit, lui donnoient diverses coses, et a l'onor de l'eglize li donnoient
                    divers pailles, et li mandoient diverses pieces et de argent.</p>
                    <p xml:id="d009l350" n="10" rend="numbered">Et, pour lo vestement de li frere et pour lo mengier, mandoit chascun jor besant molt
                    et tarin.</p>
                    <p xml:id="d009l351" n="11" rend="numbered">Et en la sollempnel feste honoroit lo refector de vaissel d'or et d'argent, et [o]
                    li mul et o li sarrazin serve sien tout li monastier enricchisoit.</p>
                    <p xml:id="d009l352" n="12" rend="numbered">Et, a dire la verité, pour lo benefice de cestui tout lo monastier estoit enluminé.</p>
                    <p xml:id="d009l353" n="13" rend="numbered">A ces II seignors Dieu, loquel est pere et remunerator de tout bien, pour la merite
                    de saint Benedit lor en rende merite en vie eterne, <lb/>Amen.</p>
                    <lb/>
                    <lb/>
                </div2>
            </div1>
        </body>
        <back>
            <div type="edizione">
                Traduzione (XIV sec.) dell'&lt;i&gt;Historia Normannorum&lt;/i&gt; di Amato da Montecassino (XI sec.)
            </div>
            <div type="edizione">
                Manoscritto: Paris, BnF fr. 688, ff. 125v-199r (XIV sec.)
            </div>
            <div type="modifiche all'edizione"><p>Modifiche all’edizione Guéret-Laferté 2011&lt;br/&gt;&lt;br/&gt;a cura di Serena Modena &lt;br/&gt;&lt;br/&gt;Per la trascrizione
                delle forme del congiuntivo passato, rispetto all’edizione di riferimento, si accoglie nel testo l’uso
                grafico dell’edizione della cronaca di Vincenzo de Bartholomaeis, &lt;i&gt;Storia de’ Normanni di Amato
                di Monte Cassino volgarizzata in antico francese&lt;/i&gt;, Roma, Istituto storico italiano per il medioevo
                («Fonti per la Storia d’Italia», 76), 1935, secondo la proposta di Françoise Vielliard 2011, p. 279.&lt;br/&gt;&lt;br/&gt;Guéret-Laferté
                2011 Modifiche&lt;br/&gt;auïsse I, 35; III, 24; VII, 27 avisse &lt;br/&gt;auïsses VIII, 27         avisses &lt;br/&gt;auïsons
                I, 28          avisons &lt;br/&gt;auïst III, 52 (2 occorrenze); VI, 22; VII, 22; VIII, 13     avist &lt;br/&gt;beuïssent
                II, 33 (2 occorrenze)        bevissent &lt;br/&gt;deuïsse II, 29; IV, 32; VI, 21 e 43       devisse &lt;br/&gt;deuïssent
                I, 30; II, 6; II, 18; III, 16 e 21; V, 18 e 19; VII, 11; VIII, 7, 9, 10 e 16 devissent &lt;br/&gt;deuïst III,
                11; VII, 9 e 19        devist &lt;br/&gt;sauïst VI, 1; VIII, 2 savist &lt;br/&gt;&lt;br/&gt;
            </p></div>
        </back>
    </text>
</TEI>
