<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main" xml:id="FOLIELANCELOT-folieLancelot">La Folie de Lancelot</title>
                <title type="short">La Folie de Lancelot</title>
                <author xml:id="FOLIELANCELOT" n="082.000">
                    <persName type="main"></persName>
                    <persName type="short"></persName>
                </author>
                <principal>Sara Signorini</principal>
                <respStmt>
                    <resp key="RIALFrI">Edizione</resp>
                    <name>Sara Signorini</name>
                </respStmt>
                <respStmt>
                    <resp key="RIALFrI">Marcatura digitale</resp>
                    <name>Luigi Tessarolo</name>
                </respStmt>
                <respStmt>
                    <resp key="RIALFrI">Messa in linea</resp>
                    <name>Francesca Gambino</name>
                </respStmt>
            </titleStmt>
            <publicationStmt>
                <publisher ref="https://www.rialfri.eu">RIALFrI</publisher>
                <pubPlace>
                    <placeName>Padova</placeName>, <country>ITALY</country>
                </pubPlace>
                <date when="2022-07-01">01/07/2022</date>
                <availability>
                    <p>Copyright 2020 - RIALFrI Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>RIALFrI - Repertorio Informatizzato Antica Letteratura Franco-Italiana / Digital Repertory of Medieval Franco-Italian Literature</title>
                <respStmt>
                    <resp key="RIALFrI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="RIALFrI">Principal investigator of collection</resp>
                    <persName>Francesca Gambino</persName>
                    <orgName>Università degli Studi di Padova</orgName>
                </respStmt>
            </seriesStmt>
            <sourceDesc>
                <bibl>Sara Signorini, <emph style="font-style:italic">La follia di Lancillotto. La versione franco-italiana del manoscritto Paris, Bibliothèque Nationale de France, fr. 12599</emph>, Tesi magistrale in filologia moderna Classe LM-14, Padova, Università degli Studi di Padova, 2019.</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, RIALFrI profile</p>
            </projectDesc>
            <classDecl>
                <taxonomy xml:id="tRIALFrI">
                    <category xml:id="t1">
                        <catDesc>Copie di testi francesi eseguite in Italia / Copies of French texts made in Italy</catDesc>
                    </category>
                    <category xml:id="t2">
                        <catDesc>Rifacimenti e rimaneggiamenti da parte di autori italiani di opere francesi / Reworkings and reorganizations of French works by Italian authors</catDesc>
                    </category>
                    <category xml:id="t3">
                        <catDesc>Opere originali scritte da autori italiani in francese / Original works written in French by Italian authors</catDesc>
                    </category>
                    <category xml:id="t4">
                        <catDesc>Testi in francese d'Oltremare / Texts in Mediterranean French</catDesc>
                    </category>
                    <category xml:id="t5">
                        <catDesc>Opere che gravitano intorno al corpus di testi franco-italiani / Works related to the corpus of Franco-Italian texts</catDesc>
                    </category>
                </taxonomy>
            </classDecl>
        </encodingDesc>
        <profileDesc>
            <langUsage>
                <language ident=""></language>
            </langUsage>
            <textClass>
                <catRef target="#t1"/>
                <keywords>
                    <term type="form">prose</term>
                    <term type="source">literary</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" n="">
                <div2 xml:id="d001c001" n="I">
                    <head>I PARTE</head>
                    <lb/>
                    <p xml:id="d001l1" n="1" rend="numbered">[f. 221 d] En ceste partie dist li contes que, [f. 222 a] quant Guerrehes<note>Guerrehes
                    ] Gaheriez</note> vit que la cose estoit à ce venue que si frere ne baoient fors à la
                    mort de Gariet, il en fu molt dolenz, si se pensa qu'il garniroit s'il pooit. Lors pris
                    ses armes et monte en son cheval ne n'enmena avec lui de toute compeignie fors solement
                    un escuier. Tant ala et loing et pres querent son frere, qu'il le trouva à l'entrée
                    d'uns bois chiez un forestier où il gisoit malades molt durement, et ce estoit del grant
                    duel qu'il avoit de ce qu'il avoit sa mere occise. Quant il vit son frere geisir au
                    lit, il comenca à fere trop grant duel et à plorer trop parfundement. Et li dist tot
                    en plorant:</p>
                    <lb/>
                    <p xml:id="d001l2" n="2" rend="numbered">- Bel frere, por quoi donc vos vint li ovres que vos ma dame la reine mere occiestes
                    por rien dou monde?</p>
                    <lb/>
                    <p xml:id="d001l3" n="3" rend="numbered">Et il respont ensint malades come il estoit:</p>
                    <lb/>
                    <p xml:id="d001l4" n="4" rend="numbered">Frere, ensint m'est mescheu. M'en sui honiz en cors et en ame, et tant en ai fet que
                    ge n'arai jamés honor en leu où ge viengna. Et par ce vodroie ge bien que mescheance
                    ou mesaventure m'avenist si grant que l'en feist autant de moi com ge fis de lui, si
                    que mi frere fussent delivré de moi.</p>
                    <lb/>
                    <p xml:id="d001l5" n="5" rend="numbered">Bel frere, fait Gerrees, nostre frere vos heent si mortelment de cestui fait qu'il vos
                    vant querant por vos occirre et s'il vos trovent, que ja Dex ne doint, touz li siecles
                    ne vos garentiroit qu'il ne vos occissent. Et por ce vos loeroie ge en nulle maniere
                    que vos venissiez en leu où il fussent devant qu'il soient refroidie de cest mautalant
                    qu'il ont orendroit sor vos.</p>
                    <lb/>
                    <p xml:id="d001l6" n="6" rend="numbered">Et il respont:</p>
                    <lb/>
                    <p xml:id="d001l7" n="7" rend="numbered">Certes, se il me detrenchoient par pieces, ce ne seroit trop grant merveille, quar ge
                    sui tant mesfeit et vers Deu et vers els, que touz li siecles me devroit hair.</p>
                    <lb/>
                    <p xml:id="d001l8" n="8" rend="numbered">Einsint disoit Gariez de soi meisme. Et Guerrehes, qui trop en estoit doulenz por la
                    grant amor qu'il avoit à lui, le reconforte de quant [f. 222 b] qu'il puet et li dit:</p>
                    <lb/>
                    <p xml:id="d001l9" n="9" rend="numbered">Frere, no prenez de ceste chose si tres grant duel sor vos que pis ne vos en viegna
                    que avenu n'est, quar vos en serit tenuz à recreant. Ne ceste chose n'est pas si merveilleuse
                    que ausint merveilleuse ne soit aucune chose foiz avenue et co est une chose qui auques
                    vos doit conforter.</p>
                    <lb/>
                    <p xml:id="d001l10" n="10" rend="numbered">Tant dist Guerrees à sun frere que il comenca à guerir et tant que il comenca à chevaucher.
                    Quant il vit qu'il estoit tout revenuz de la maladie qu'il avoit aue, il demande à
                    sen frere qu'il porroit faire, «quar à la cort mun uncle, fait il, sai ge bien que
                    ge n'eseroie aler, quar trop me sui mesfaiz et à lui et à touz prodomes».</p>
                    <lb/>
                    <p xml:id="d001l11" n="11" rend="numbered">Bel frere, dit Guerreez, vos domorret pres de ci chiez un chevalier qui molt m'aime
                    de grant amor et g'irai à la cort mon oncle et ferai tant, se Deu plaist, que vos avroit
                    vostre pes.</p>
                    <lb/>
                    <p xml:id="d001l12" n="12" rend="numbered">Et lors se partent de cel ostel où il avoient sejo[r]né XV jorz et plus et funt tant
                    que chiez le chevalier mesvent, donc Guerrez avoit parlé. Leinz remest Gaheriez avez
                    le chevalier, si en fu cil trop liéz, quar il avoit atant oi parler de Guariet qu'il
                    le prisoit molt durement. Guerrez s'en vait à cort por savoir se il porroit prochacier
                    la pes de son frere. Et Guaheriet qui remest avez li chavalier et qui atendoit de jor
                    en jor que l'en li aportast bones novelles de cort, s'aloit joiant et esbatant et pres
                    et loing einsint com il voloit, une ore avant et autre arrieres. Un jor qu'il s'aloit
                    esbatant, il encontra un vallet à pié qui venoit molt grant oirre et bien senbloit
                    qu'il fust molt travailliéz. Guaheriez li vint devant et li demande où il vait à tel
                    besong.</p>
                    <lb/>
                    <p xml:id="d001l13" n="13" rend="numbered">Ge vois sire, fait il, au Chastel Cornoalois por prendre l'ostel à un chevalier à cui
                    ge sui, qui là doit venir à un tornoiement qui i sera mardi feruz [f. 222 c] enz en
                    la plaerie. Et i vendra grant gent de toz part et de cels de la Table Reonde sai ge
                    veraiement où i avra assez.</p>
                    <lb/>
                    <p xml:id="d001l14" n="14" rend="numbered">Et qui est le chavalier à cui tu es? ce dit Gaheriez.</p>
                    <lb/>
                    <p xml:id="d001l15" n="15" rend="numbered">Ge sui, sire, fait il, à Hestor del Mares, le frere monseingnor Lancelot dou Lac.</p>
                    <lb/>
                    <p xml:id="d001l16" n="16" rend="numbered">Et quant Guaheriet estent ceste nouvelles il en est trop liéz, si demande a u[n] vallet:</p>
                    <lb/>
                    <p xml:id="d001l17" n="17" rend="numbered">Cuides tu que missire Estor viegne ceste part?</p>
                    <lb/>
                    <p xml:id="d001l18" n="18" rend="numbered">Sire, oil. Il vindra orendroit par ci.</p>
                    <lb/>
                    <p xml:id="d001l19" n="19" rend="numbered">Ah! Des, benoit soiez vos, fait il. Cist<note>cist ] oist</note> il me conseillera
                    en aucune maniere, quar ce est un des chevalier del monde qui m'a est[é] de meillior
                    compeignie puis que ge primes le conui.</p>
                    <lb/>
                    <p xml:id="d001l20" n="20" rend="numbered">Atant s'en part li vallet com cil qui n'avoit talant de demorer, et Guaheriet remaint
                    en mi la place et atent tant qu'il vit venir Hestor tout seul sanz compaingnie, et
                    fu arméz de totes armes, ne n'avoit escuier avez lui nul. Quant Hestor vit Guariet,
                    il giette jus sun escuz et sa lance et hoste son heaume de sa teste, si cort à Gaheriet
                    les braz tenduz. Et cil refait tout autel, si s'entrebeissent plus de cent foiz et
                    se funt joie merveilleuse. Et quant il ont grant piecce demandé li uns l'autre de sun
                    estre, Hestor dit à Gaheriet:</p>
                    <lb/>
                    <p xml:id="d001l21" n="21" rend="numbered">Sire, molt m'est bel de ce que ge vos ai trouvé, quar or ne puet pas estre que vos
                    ne veignoiz avez moi au tornoiement où ge voss, qui sera assez pres de ci.</p>
                    <lb/>
                    <p xml:id="d001l22" n="22" rend="numbered">Sire, fet il, salve vostre graice, ge n'irai pas, quar [si] mes<note>quar si mes frere
                    ] quar son frere</note> frere i viennent par aventure, ge sai de voir qu'il me heent
                    si mortelment por le mesfet que vos savez, que vos ne autres ne porroit garantir qu'il
                    ne me occissent, s'il me pooient trouver.</p>
                    <lb/>
                    <p xml:id="d001l23" n="23" rend="numbered">Ha! Sire, ce dit Gaheriez, onques de ce n'aiez doutance. Ge vos prieng en conduit encontre
                    tous homes, fors seulement encontre monseingnor mon frere. Et de cellui vos [f. 222
                    d] asseur ge bien qu'il vos aime de bone amor et metroit demain son cors en aventure
                    de morir por le vostre sauver, se il veoit qu'il le convenist à ffaire.</p>
                    <lb/>
                    <p xml:id="d001l24" n="24" rend="numbered">Sire, ce dit Gaheriet, vos plaist il que ge aille?</p>
                    <lb/>
                    <p xml:id="d001l25" n="25" rend="numbered">Oil, fait, ge le voill. Et sacheiz vos en vendra.</p>
                    <lb/>
                    <p xml:id="d001l26" n="26" rend="numbered">Et il dit qu'il ira, puis qu'il li loe si durement.</p>
                    <lb/>
                    <p xml:id="d001l27" n="27" rend="numbered">Mes or convient, fait il, que vos m'atendoiz tant que ge soie venuz de cel recet, là
                    où mes armes sunt.</p>
                    <lb/>
                    <p xml:id="d001l28" n="28" rend="numbered">Si li mostre le recet, et Hestor dit qu'il l'atendra bien tant. Et plus si s'areste
                    desoz un arbre. Et Gariet s'en vat gran oirre por prendir s'armes<note>armes ] ermes</note>
                    et ne demore guerres qu'il revint touz armez, si se metent en tiel maniere andui à
                    la voie por estre à tens au tornoiement. Celui soir jurent à l'entrée d'une foreste
                    chiez un hermite molt pordome. À l'endemain, si tost com il virent ajorner, il pristrent
                    lor armes et monterent et se partirent de leienz quant il orent pris congié au preudome.
                    Il n'orent pas grantment alé qu'il virent venir au travers de la foreste tout une sentele
                    monseingnor Gauvain et Agravains et Mordret, qui aloient querant Gaheriet por lui occirre.
                    Quant Gaheriet les vit de loing, il les coingnuit maintenant, si dit à Hestor:</p>
                    <lb/>
                    <p xml:id="d001l29" n="29" rend="numbered">Ha! Sire, morz sui. Veez ci me freres qui me vont querant por ma mort. Or puis ge bien
                    dire que vostre asseurrance m'a honiz, quar encontre els ne porroie ge pas durer.</p>
                    <lb/>
                    <p xml:id="d001l30" n="30" rend="numbered">Or ne vos hesmaiez, fet Hestor. Si m'ait Dex, ge ne cuit pas qu'il nos assaillent hui
                    tant con il sachent que li uns de nos deus voille aidier à l'autre. Et, si Dex me conselt,
                    ge metroie ainceis l'arme de mon cors que i morussoiez.</p>
                    <lb/>
                    <p xml:id="d001l31" n="31" rend="numbered">Et il l'en mercieor.</p>
                    <lb/>
                    <p xml:id="d001l32" n="32" rend="numbered">Vos arestez ici, fet Hestor, et g'irai savoir si lui en vent ca por nostre bien ou
                    por nostre mal, quar tel chose il porrai ge trouver que vos n'i seroiz [f. 223 a] ja
                    atenduz au ferir.</p>
                    <lb/>
                    <p xml:id="d001l33" n="33" rend="numbered">Gaheriet s'areste et se trait un pou fors del chemin et Hestor s'en vait celle part
                    où il vit monseingnor Gauvain et ses freres. Et Agrevains, qui bien le conossoit, li
                    crie:</p>
                    <lb/>
                    <p xml:id="d001l34" n="34" rend="numbered">Coment, missire Hestor, avez vos pris Gaheriet en conduit?</p>
                    <lb/>
                    <p xml:id="d001l35" n="35" rend="numbered">Oil, bel sire, fet Hestor. Mes por quoi le demandez vos?</p>
                    <lb/>
                    <p xml:id="d001l36" n="36" rend="numbered">Por ce, fait il, que nos le voilem savoir. Et ence que nos le savom avez vos tant gaagnié
                    que nos nos semes mortel enemis qui devant vos estiom ami et compaingnon.</p>
                    <lb/>
                    <p xml:id="d001l37" n="37" rend="numbered">Et quant Hestor entent ceste parole, il en est trop doulenz, si respont par corroz:</p>
                    <lb/>
                    <p xml:id="d001l38" n="38" rend="numbered">Agravains, or en faites quant que vos en porroiz, quar monseingnor Gaheriet garentirai
                    ge encontre vos à mun pooir tant con ge avrai el cors la vie.</p>
                    <lb/>
                    <p xml:id="d001l39" n="39" rend="numbered">Donc nos deffiom vos, ce dit Mordret, puis que vos garantir le volez.</p>
                    <lb/>
                    <p xml:id="d001l40" n="40" rend="numbered">Et ge vos di autretel, fet Estor, quar certes, puis que tele desloiauté volez faire
                    com de vostre frere, certe ge ne vos pris ne ne dut, se vos estés encor plus que vos
                    n'estes.</p>
                    <lb/>
                    <p xml:id="d001l41" n="41" rend="numbered">[L]ors s'en retorne grant oirre à Gaheriet et, quant il est venuz à llui, il li dit:</p>
                    <lb/>
                    <p xml:id="d001l42" n="42" rend="numbered">Missire Gaheriet, or convient que vos m'aidiez à deffendre vostre vie, quar autrament
                    non porriez vos escanper, quar bien sachiet que vostre frere vos deffient de mort et
                    moi meemes por l'amor de vos.</p>
                    <lb/>
                    <p xml:id="d001l43" n="43" rend="numbered">Et quant il entent [c]este parole, il ne se puet tenir que les lermes ne le viegnent
                    as elz. Et quant il parole, il dit:</p>
                    <lb/>
                    <p xml:id="d001l44" n="44" rend="numbered">Halas! Com ci a dure eee et malaventureuse quant il convient que ge me mete en aventure
                    de metre à mort la char de mes freres en pres la char de ma mere!</p>
                    <lb/>
                    <p xml:id="d001l45" n="45" rend="numbered">Et Hestor respont:</p>
                    <lb/>
                    <p xml:id="d001l46" n="46" rend="numbered">Qu'est ce sire? Ne soiez pas malvés ne coarz. Mes deffendez vostre vie et vois porroit
                    certes autrement seroit vos tenuz au plus mauvés chevalier et au plus recreant qui
                    onques [f. 223 b] portast armes.</p>
                    <lb/>
                    <p xml:id="d001l47" n="47" rend="numbered">Et il respont:</p>
                    <lb/>
                    <p xml:id="d001l48" n="48" rend="numbered">Ge me defendrai voirement tant com ge avrai el cors la vie, mes molt sui doulens de
                    ce que à faire le me convient.</p>
                    <lb/>
                    <p xml:id="d001l49" n="49" rend="numbered">[E]ndementrers qu'il parloient ensint furent li troi frere descendu por veoir à lor
                    armes qu'il n'i faulsist riens et por recengler les lor chevax. Et quant il furent
                    remonté et il orent pris lor glaives et lor escuz, il s'adreccent cele part où il voirent
                    Gaheriet. Et Agrevains tout primers, qui haoit Gaheriet de lonc tens, li leise corre
                    tant com il puet de cheval treire et le fiert si durement del glaive agu et trenchant
                    qu'il le perte l'escu et le haubert et li fait en mi le piz plaie grant et merveilleuse
                    [et] tost le peust avoir navré à mort, mes li glaives vola à terre en piecces. Et Gariet,
                    qui mult estoit bons chevaliers et forz, le fiert si merveilleusement qu'il le porte
                    del cheval à terre, mes autretel mal no li fait, forz que cil fu mult dequassez<note>dequassez
                    ] dequasser</note> au cheoir qu'il ot fait. Et missire Gauvain, qui venoit grant oirre
                    et qui sorprist Gaheriet à la traverse, li done de glaive si grant cop qu'il li fait
                    el costé senestre une autre plaie, mes ne fu mie molt parfunde, quar Gariet vola tost
                    à terre que molt se bleca au cheoir. Et quant Estor voit Gariet à terre, il est trop
                    durement iriet, si dit que ja, se Deu plaist, ne lera plus devant lui si prodome com
                    cist provillier ne malmener. Lors leisse corre à monseingnor Gauvains touz desvez d'ire
                    et de maltalant et le fiert de toute sa force d'un glaive cort et gros, si durement
                    qu'il porte à terre et lui [et] le chevax tout en un mont. Et sachiez que au verser
                    missire Gauvain fist fu il molt emporriez, quar trop fu feleneussement cheoiz. Et quant
                    il a fait cest cop, il ce lese corre à Mordret et li done au si grant cop qu'il n'avoit
                    fait à monseingnor Gauvain si qu'il le porte à terre navré d'une [f. 223 c] grant plaie
                    qu'il li ot faite el costé destre. Et neporquant il n'est mie si navrez qu'il ne se
                    relat mult vistement com cil qui estoit assez de grant proesce, si met la main à l'espée.
                    Et autretel fait misire Gauvain. Et quant Estor voit que la chose ne remandra pas atant,
                    il descent quar il ne vodroit mie qu'il li occissent son cheval. Et d'autre part, l'en
                    li tendroit à mavestié et à recreandisse cil les assaillioit à cheval quant il sunt
                    à pié. Por ce disent il et atache son cheval à un cheine qui devant lui estoit. Et
                    quant il a l'espée trate et il est revenuz à la meslée, il dit à monseingnor Gauvain:</p>
                    <lb/>
                    <p xml:id="d001l50" n="50" rend="numbered">Vos avez esté mis amis dusqu'à ci, si vodroie, si Dex m'ait, vos ne bien et vostre
                    honor. Por Deu, laisiez ceste chose atant com vos en avez fait, quar certes ce est
                    la plus folle emprise que vos onques feissoiz.</p>
                    <lb/>
                    <p xml:id="d001l51" n="51" rend="numbered">Et missire Gauvain dit que ja Dex ne l'ait se il atant le leisse, dusquant qu'il en
                    ait fet ce qu'il en pense.</p>
                    <lb/>
                    <p xml:id="d001l52" n="52" rend="numbered">Non? Fait Hestor, si n'en fariez rienz por ma proere?</p>
                    <lb/>
                    <p xml:id="d001l53" n="53" rend="numbered">Et il dit que de ceste chose ne feroit il rienz ne por lui ne por autre, tant com il
                    puisse plus faire:</p>
                    <lb/>
                    <p xml:id="d001l54" n="54" rend="numbered">Et ge vos dit, fait Hestor, que vos n'en seroiz hui là où vos en cuidiez estre, quar
                    certes, se Deu plaist, nos nos defendrom bien contre vos. Ne n'aiez pas esperance por
                    ce, se vos estes plus de nos, que vos aiet le tout gaugnie, quar certes puis que la
                    mort vient de uns de nos, se Dex plaist, nos defenderom nos vies en tel maniere que
                    vos en morroit à duel et à honte, et nos en irom quite et à honor com cil à cui Dex
                    et droiz aidera.</p>
                    <lb/>
                    <p xml:id="d001l55" n="55" rend="numbered">[M]issire Gauvain ne respont rienz à chose que Hestor li die, ainz lese corre à Gaheriet
                    l'espée traite et li dona par mi le haume si grant cop com il puet amener d'en halt,
                    si que cil en tout chargiéz del cop sostinir. Mes ili heaume estoit si forz et si dur
                    acier qu'il ne pot mie granment empirier. [f. 223 d] Quant Gaheriet voit que si freres
                    ne bee fors al lui grever en totes manieres, il met son pooir et sa force en son cors
                    defendre et à garantir. Et il trait l'espée nue qui assez estoit de grant bonté, si
                    en done à monseingnor Gauvain de grant cox menus et souvent par là où il puet ataindre,
                    si que mon sire Gauvain a toute doutance et toute pooir de perdre illec et cors et
                    honor par la grant proesce qu'il troeve en Gaheriet. Et encor le trouvast il de molt
                    greingnor pooir et de molt greingnor force qu'il n'estoit adonc, se ne fust ce qu'il
                    estoit navréz de deus plaies grant parfundes qui molt li nuisoient durement. Et d'autre
                    part se recombaiz Hestor as deus freres et se defent si merveilleusement envers els
                    que cil en sunt tuit esbaiz, quar por pooir qu'il aient, il ne puent tant grever ne
                    ferir sor lui des espées nues et trenchanz qu'il li puissent tollir place, ainz est
                    ja à ce la chose venue, ainz que li premiers assalz remansist qu'il se tiennent à plus
                    greve de la bataille que Hestor ne fait endroit soi, quar il estoit encor ausint com
                    tout fres, com cil qui trop estoit vistes et legiers et avoit grant cuer et grant alaine.
                    Et il estoient ja laissé et travaillé<note>travaillé ] travailse</note> durement et
                    avoent plaies plusors, quar cil qui mortelment les haoit, ne les aloet pas espargnant.
                    Et neporquant il n'estoit pas del tout si sains qu'il n'eust ja assez del sanc perdu.
                    Et ce estoit une chose qui un pou l'avoit alenti, et non mie tant qui si ennemi s'en
                    aparceussent de rienz. Ainz lor estoit bien avis qu'il fust plus proz et plus legiers
                    qu'il n'avoit esté au comencament, por ce qu'il les aloit<note>aloit ] aboit</note>
                    touz dis assaillir et requerre. [E]t ensint se conbat Hestor encontre les deus freres
                    et si bien l'en est avenu qu'il a le plus bel de la bataille et que assez les a plus
                    grevés que il n'on fait lui. Mes à Gaheriet ne vait pas ensint de la soe quar<note>quar
                    ] quar quar</note> [f. 224 a] il estoit navréz durement si qu'il avoit perdu grant
                    foison des sanc. Et ce estoit ce que le tenoit en si mauvés point que missire Gauvain
                    s'aparcovoit bien qu'il alloit defaillant de sa grant force et alentissant durement.
                    Et à mun seingnor Gauvain estoit si bien escheu qu'il n'avoit plaie ne bleceure dunt
                    il eust grantment perdu de sanc. Et neporquant mult estoie las et travailliéz durement,
                    et tant se douloit des cox qu'il avoit donéz et receuz que, s'il fust si navréz come
                    estoit Gaheriet et il eust tant perdu del sanc, il l'eust piecce mené dusqu'à oltrance.
                    Et quant Hestor voit que missire Gauvain a le plus bel de la bataille et Gaheriet l'encauz,
                    il en est trop doulenz et a doutance grant que Gaheriet ne muirre. [L]ors leisse cels
                    à cui il se conbattoit et cort sus à monseingnors Gauvains là où il le voit et li done
                    par mi li heaume si grant cop com il puet amener des braz, si qu'il le fait tout embronchier
                    contreval. Et il velt recroivrer autre foiz et drece l'espée contremont por ferir à
                    descovert par mi le heaume. Et quant misire Gauvain voit le cop venir, il ne l'atent
                    pas, quar il sentoit encore grevé de l'autre qu'il avoit receu, ainz resalt arriers.
                    Et Hestor qui som cop ne puet retinir et qui l'amena de toute sa force quant misire
                    Gauvain li failli. Il li avint qu'il encontre une roche dure qui estoit entre els deus.
                    L'espée est bone et li cox g[r]ant. Mes quant elle encontre la roche dure, elle entra
                    bien dedenz el parfont plus de um pié, si que ella brisa maintenant en plus de L piecces
                    au retraire que Hestor fist. Et quant misire Gauvain voit l'espée brisée, il en est
                    molt liéz si ne se puet tenir qu'il ne di à Hestor:</p>
                    <lb/>
                    <p xml:id="d001l56" n="56" rend="numbered">Or se puet bien Gaheriet atendre à un autre secors que au vostre, quar à vostre aide
                    a il failli à ceste foiée.</p>
                    <lb/>
                    <p xml:id="d001l57" n="57" rend="numbered">Et Hestor, qui tant [f. 224 b] est doulenz de ceste aventure qu'il cuide bien morir
                    de duel, ne set qu'il doie dire. Et lors li corrent sus li dui freres qui mult le heent
                    mortelmente. Et il n'est pas hesbait quant il les voit vers lui venir com cil qui avoit
                    esté en maint autre peril, ainz cort sus à Mordret là où il le voit et se fiert en
                    lui del cors et del escu si merveilleusement que cil ne se puet tenir en estant, ainz
                    vole à terre touz envers. Et Hestor giete les mains si li tolt erranment l'espée qu'il
                    tenoit et resalt sus liéz et joianz, et dit à monseingnor Gauvain:</p>
                    <lb/>
                    <p xml:id="d001l58" n="58" rend="numbered">Or laisserez vos atant ceste bataille se vos m'en creez, quar puis que nos somes per
                    à per, vos n'en poez avoir les plus bel.</p>
                    <lb/>
                    <p xml:id="d001l59" n="59" rend="numbered">Et lors li done par mi li heaume grandisme cop, si que misire Gauvain en est touz grevéz
                    del recevoir et del sostenir. Et quant Gaheriet voit que si compaing est recouvrez,
                    il a toute la joie que cuers d'ome porroit penser, si leissa monseingnor Gauvains et
                    Estor ensemble et cort sus Agrevains, quar par celui savoit il bien que toute ceste
                    haine estoit venue. Et il done amont el heaume si grant cop de l'espée trinchant qu'il
                    li empire et malmet, et le fait tout enbronchier contreval, et est si entordit del
                    cop qu'à pou qu'il ne feri à terre. Et quant Mordret voit que il a sa spée perdue par
                    tiel maniere, il en est trop doulenz, quar vers Hestor, ce set il bien, ne la porra
                    il pas liegerement conquester à ce qu'il voit Hestor si preuz et si v[i]ste et si legier
                    qu'il mainne plus monseingnor Gauvain à sa volunté que missire Gauvain ne fait lui.
                    Et qui à celle bataille fust qui adonc estoit entre monseingnors Gauvains et Hestor,
                    et voxist bien regarder la vistice et la proece de Hestor, il ne li fust pas avis que
                    l'en peust adunc trouver el monde moillor chevalier ne plus preuz que estoit Estor.
                    Et ne por quant ce l'avoit<note>l’avoit ] l’avoit l’avoit</note> [f. 224 c] auques
                    allenti de sa proece que missire Gauvain estoit saisiz de trop bone espée, et celle
                    qui tenoit n'estoit pas trop de grant bontée. [E]t ensint se combat Hestor encontre
                    monseingnor Gauvain et li est si bien avenu qu'il a le plus bel de sa bataille, quar
                    il maine auques a sa volunté. Et quant Mordret, qui point n'avoit d'espée, quant il
                    se fu grant grant piecce reposéz et regardéz qu'il porioit faire, il giette son escu
                    à terre et cort à Gaheriet au brat, et il le sorprent in tiel maniere, ainz que cil
                    se fust bien aperceut qu'il l'ot gité desouz lui à terre. Et lors dit à Agravainz:</p>
                    <lb/>
                    <p xml:id="d001l60" n="60" rend="numbered">Oste li, frere, li heaume et li colpe le chief, quar se li desloiaux escape à ceste
                    cop<note>cop ] cor</note> nos ne serom jamés en si bon point de lui occire.</p>
                    <lb/>
                    <p xml:id="d001l61" n="61" rend="numbered">Et quant Agrevains entent ce que Mordret li ensegne, li ahert Gaheriet au heaume et
                    li arrache fors de la teste à fine force et s'apareilla de colper li chief. Mes Hestor
                    ne li sofre mie, ainz dit:</p>
                    <lb/>
                    <p xml:id="d001l62" n="62" rend="numbered">O! Las! Que beent fere cist mauvés chevalier, cist desloial qui volent metre à mort
                    le plus prudome dou monde?</p>
                    <lb/>
                    <p xml:id="d001l63" n="63" rend="numbered">Lors leisse monseingnor Gauvain et cort sus Agrevainz et li dit:</p>
                    <lb/>
                    <p xml:id="d001l64" n="64" rend="numbered">Ha! desloial traite, cer[t]es ja, se Deu plaist, ce n'avindra que vos baez à fere.</p>
                    <lb/>
                    <p xml:id="d001l65" n="65" rend="numbered">Et lors li done grandime cop par mi le heaume et de toute la force qu'il puet, si le
                    greve si durement de celui cop qu'il le fait flatir à la terre de tout le cors. Et
                    est si fort estordis qu'il ne set s'il est<note>est ] est est</note> jors ou nuit.
                    Et il li ot de celui cop le heaume si durement enpoirié qu'il ot trenchié bien troi
                    doie en parfant, si que Agravains en ot une plaie el chief grant et parfunde qui puis
                    li dura maint jor ainz qu'il l'en peust estre gueriz. Et quant misire Gauvain voit
                    cellui cop, il n'est pas hesbaiz, ainz giette les mains et aert Hestor au heaume et
                    le tire si fort vers soi qu'il l'enbronche tout contre [f. 224 d] val, si s'eforce
                    de<note>de ] do</note> tout son pooir quant il voit qu'il a enbronchié, quar il li
                    cuide toute voies les laz del heaume rompre et oster li del chief. Mes Estor qui se
                    voit en tel perill ne li soefre pas, ainz ahert monseingnors Gauvains aprés ce qui'il
                    ot s'espée gitée jus et le prent au brant et le giette à terre. Puis se lance à s'espée
                    si tost com il fu escanpéz de monseingnor Gauvains et se trait vers s'espée, quar il
                    la cuida prendre et corper le chief à monseingnor Gauvain puis qu'il le tient desouz
                    lui, mes si tost com il heu hors de lui et il ot un petit lessié, misire Gauvain se
                    lie sus. Et il tenoit encor s'espée en sa main, si retorn sus à Hestor, et autresint
                    à llui, si recomence en tiel maniere entr'els deus la meslée si graint et si merveilleuse
                    com ella avoit hui esté. Et de ce est molt bien avenu à monseingnor Gauvain qu'il a
                    recouvré for[ce] et alainne ausi grant com il a hui eue, quar adonc estoit ore de midi
                    venue, et celle hore droitement creissoit tout dis sa force et sum ardement en quelque<note>en
                    quelque leu qu’il fust ] en a quielque leu a qu’il fust</note> leu qu'il fust. Si li
                    en avint si bien à cele bataille que là où il estoit com aucunz recouvra il sor Hestor
                    si merveilleusement qu'il le comenca à mener à fine force là où il voloit, et à giter
                    sor lui menu et sovent grandisme cox de l'espée trenchant, si que en devint touz hebaiz,
                    si commenca à ssofferir et à endurer et à couvrir soi de son escuz au melz qu'il pooit.
                    Et il savoit tant d'escrimie que ce n'estoit se merveille non. Et si se merveille trop
                    durement donc ceste force est venue à monseingnor Gauvain, quar ce voit il bien apertement
                    qu'il l'avoit mené dusqu'à oltrance et il est recouvrez si tost. Ce est une chose dunt
                    il ne set que dire, fors qu'il en est auques esmaiez. Ne ce n'est grant mervelle, quar
                    assez avoit soufert et celui jors et de lui et de deus freres. [f. 225 a] [E]t insint
                    se conbat Hestor à monseingnor Gauvains à mult grant meschiet, quar il est laissiéz
                    et travailléz durement assez plus que ne li convenist. Et misire Gauvains recouvre
                    force et alainne ensint com il faissoit acostumeement à cele hore, si qu'il mainne
                    orendroit Estor auques à sa volunté, une hore avant et autre arrieres. Et se Hestor
                    seust tant d'escremie com il savoit, il eust piecca occis, mes il se covroit trop saggement
                    et soffroit et enduroit, et ce estoit la chose qui le tenoit aunques en bon point.
                    [À] cel point que li dui conpaingnon estoient à ce venu qu'il avoient del tout le peior
                    de la bataille, quar missire Gauvain menoit ansi com à oltrance Hestor, et li frere
                    voloient à Gaheriet colper, quar estoit tant las et tant travailliéz et tant avoit
                    perdu del sanc qu'il ne se pooit, atant e vos venir celle part, et ensint come aventure
                    l'i aporte, Lamorat, ne n'avoit en sa compeingnie chevalier n'escuier. Il comenca à
                    regarder les chevalier qui se combatoient, si se merveille por quoi ce est. Et ence
                    qu'il les regardoit en tel maniere sanz ce qu'il ne lor disoit molt, et li regarde
                    l'escu Gaheriet, si le conoist maintenant. Et lors est trop desirans de savoir liquex
                    ce est, si dit à monseingnor Gauvains, por ce qu'il vit que ce estoit d'els touz qui
                    mie[l]z se contenoit:</p>
                    <lb/>
                    <p xml:id="d001l66" n="66" rend="numbered">Ha! Sire chevalier, ge vos pri por la rienz que vos plus amez el monde que vos vos
                    arrestoiz tant que vos m'aiez une parole, que ge vos demandrai.</p>
                    <lb/>
                    <p xml:id="d001l67" n="67" rend="numbered">Et il s'areste maintenant et dit:</p>
                    <lb/>
                    <p xml:id="d001l68" n="68" rend="numbered">Dites tost, sire chevalier, quar ge ai à entendre à autre chose.</p>
                    <lb/>
                    <p xml:id="d001l69" n="69" rend="numbered">Ge vos pri, fet Lamorat, que vos me diez se Gaheriez est ici et, se il est, mostrez
                    le moi.</p>
                    <lb/>
                    <p xml:id="d001l70" n="70" rend="numbered">Ge vos di, fet missire Gauvain, qu'il i est et veez le vos la, celui meemes que cel
                    chevalier tient [f. 225 b] desouz lui et cel autre li velt colper la teste.</p>
                    <lb/>
                    <p xml:id="d001l71" n="71" rend="numbered">Et quant Lamorat voit ceste chose il est trop à maleise, si done un salt tresque Agravain,
                    qui à Gaheriet voloit colper le chief, et il l'avoit ja abatu la coife à armer. Et
                    Lamorat, qui estoit frés reposséz et qui fu descendu de son cheval, met maintenant
                    la main à l'espée et done Agrevain si grant cop qu'il li fait le heaume voler de la
                    teste. Et chiet adenz por le grant cop qu'il ot receu et est touz estonez. Et Lamorat
                    li dit:</p>
                    <lb/>
                    <p xml:id="d001l72" n="72" rend="numbered">He! chevalier malvés et desloial, por quoi voloies tu occire et metre à mort le plus
                    preudome del monde et le plus loial?</p>
                    <lb/>
                    <p xml:id="d001l73" n="73" rend="numbered">Lors haert Mordret au heaume et le tire à soi si fellenesement qu'il li en ront les
                    laz et li aracche fors de la teste, si qu'il enverse touz arrie[re]s Mordret. Et quant
                    il a Gaheriet delivré, il li dit:</p>
                    <lb/>
                    <p xml:id="d001l74" n="74" rend="numbered">Or sus, sire, et vos venchiez de ces deus desloiaux qui vos voloient occire.</p>
                    <lb/>
                    <p xml:id="d001l75" n="75" rend="numbered">Et Gaheriet salt maintenant en piez<note>salt maintenant en piez molt ] salt maintenant
                    en piez maintenant molt</note> molt liéz de ceste aventure que Dex li a envoié. Et
                    quant il connoist Lamorat il li dit:</p>
                    <lb/>
                    <p xml:id="d001l76" n="76" rend="numbered">Eh! Lamorat, conquist m'avez par vostre cortoise. Jamés ne cu[i]dasse que vos me sauvissiez
                    là ù vos me peussiez metre à mort, quar ce savies vos verament que ge vos haoie plus
                    mortelment que nul autre home.</p>
                    <lb/>
                    <p xml:id="d001l77" n="77" rend="numbered">Et il ne respont à rienz qu'il li die, ainz:</p>
                    <lb/>
                    <p xml:id="d001l78" n="78" rend="numbered">Sire, que atendez vos qui ne vos venchiez de ces deus qui occire vos voloient, puis
                    que vos en estes au desus?</p>
                    <lb/>
                    <p xml:id="d001l79" n="79" rend="numbered">Et il li respont atant:</p>
                    <lb/>
                    <p xml:id="d001l80" n="80" rend="numbered">Non ferai, si Deu plaist, ja ne m'en antremetrai, quar il sunt mi frere germain, se
                    seroit trop grant diable[rie] se ge mes frere occioie enprés ma mere, quar par celui
                    mesfait me heent il si mortelment, com vos poez veoir.</p>
                    <lb/>
                    <p xml:id="d001l81" n="81" rend="numbered">Et lors regarde Lamorat et conoist l'escu Hestor de Mares, mes il ne<note>ne ] en</note>
                    cuide mie que ce soit Hestor.</p>
                    <lb/>
                    <p xml:id="d001l82" n="82" rend="numbered">Coment, fet il, misire [f. 225c] Gaheriet, est ce la Hestor qui à cel chevalier se
                    combat?</p>
                    <lb/>
                    <p xml:id="d001l83" n="83" rend="numbered">Sire, fet il, oil, ce est li frere monseingnor Lancelot dou Lac.</p>
                    <lb/>
                    <p xml:id="d001l84" n="84" rend="numbered">Par mon chief, fet Lamorat, il me fist ja un grant service donc ge li doi mult grant
                    guerredon, car<note>car ] cor</note> se seroie ge molt mauvés se ge ne li rendoie,
                    quar il m'est avis qu'il ait le peior de ceste bataille.</p>
                    <lb/>
                    <p xml:id="d001l85" n="85" rend="numbered">Ha! Por Deu, fait Gaheriet, ne vos entremettoiz fors de metre pas entre els, quar li
                    autres chevaliers est mi freres, ne ge ne vodroie en nulle maniere que vos li feissoiz
                    mal.</p>
                    <lb/>
                    <p xml:id="d001l86" n="86" rend="numbered">Et coment a il nom, sire? Dit Lamorat.</p>
                    <lb/>
                    <p xml:id="d001l87" n="87" rend="numbered">Et il dit que ce est misire Gauvains, le chevalier del monde que il melz aime<note>aime
                    ] anime</note>. Et Lamorat se rest atant et s'en vet grant pas à mun seingnor Gauvain
                    et li done par mi le heaume si grant cop com il puet amener d'en haut. Et puis recouvre
                    et l'en redone un aut[re] si grant et si pesant que misire Gauvain s'en vet à trop
                    grevé, si ne se puet tenir qu'il ne li die:</p>
                    <lb/>
                    <p xml:id="d001l88" n="88" rend="numbered">Coment, sire chevalier, que est ce? por quoi m'avés assailli? Ja ne vos demandoie ge
                    rienz. Vos ne faites mie que cortois qui m'asailliéz ainceis que ge aie ma bataille
                    oltree. Mes faites li bien, leissiez moi mener cest chevalier deusqu'à oltrance et
                    quant ge l'avrai conquis et occis, se vos puis me venez assaillir et ge vos faill de
                    la bataille, ge vol que l'en me tiegne à malvés et à decreant.</p>
                    <lb/>
                    <p xml:id="d001l89" n="89" rend="numbered">Coment, fait Lamorat, le baez vos donc<note>donc ] deno</note> à occiere?</p>
                    <lb/>
                    <p xml:id="d001l90" n="90" rend="numbered">Oil certes, fait il, se ge puis venir au desus, ge ne leroie por l'or del monde que
                    ge ne li colpasse le chief, quar il m'a tolu à prendre venchance del ome del monde
                    qui plus m'a mesfait.</p>
                    <lb/>
                    <p xml:id="d001l91" n="91" rend="numbered">Ha! missire Gauvain, fait Lamorat, ce n'est pas loialté que vos volez faire, ainz est
                    desloiance trop grant de vostre frere por amor charnal et de mum seingnor Hestor, vostre
                    conpaingnon por le serement de la Table Reonde, quar vos estes à lui et à touz les
                    autres qui compeingnon [f. 225d] sunt de la Table Reonde en tel maniere que vos nes
                    poez occire se sor vos defendent n'est, que vos ne soiez plus desloiaus et plus parjurés
                    que nul autre. Et puis que vos ce volez faire, ge voi vostre desloiauté tout apertament.
                    Et quan ge en desloiauté vos ai attoint, ja Deus ne m'ait, se ge ne faz mon pooir de
                    vos metre à mort, quar de chevalier desloial et parjuré ne doit nul autre chevalier
                    avoit merci, qu'il nel face morir à duel et à honte, s'il en puet venir au desus.</p>
                    <lb/>
                    <p xml:id="d001l92" n="92" rend="numbered">Coment, fait misire Gauvain, me volez ensint occire? Ge onques rienz ne vos forfis.</p>
                    <lb/>
                    <p xml:id="d001l93" n="93" rend="numbered">Si m'ait Dex, fait Lamorat, vos estes à la mort venuz se vos ne faites de ceste chose
                    ce que ge vos loerai. Et sachoit que ge ne vos loerai chose où vostre preu ne soit
                    et vostre honor.</p>
                    <lb/>
                    <p xml:id="d001l94" n="94" rend="numbered">Et Hestor salt avant et dit à Lamorat:</p>
                    <lb/>
                    <p xml:id="d001l95" n="95" rend="numbered">Sire chevalier, ge ne sai qui vos estes, mes tant vos vodroie ge proier par cortesie
                    que vos ma bataille ne me toulliéz pas.</p>
                    <lb/>
                    <p xml:id="d001l96" n="96" rend="numbered">Et respont:</p>
                    <lb/>
                    <p xml:id="d001l97" n="97" rend="numbered">La bataille de vos deus n'est ni bone ni convenable, quar de tant folement com vos
                    en avez fait estes vos andui pajuré. Pui que vos estes andox conpeingnon de la table
                    reonde, si vos loeroe que vos atant la lessioiz.</p>
                    <lb/>
                    <p xml:id="d001l98" n="98" rend="numbered">Et Hestor respont:</p>
                    <lb/>
                    <p xml:id="d001l99" n="99" rend="numbered">Nos ne la comenca mes, ainz avom fait sor nos deffendant ce que nos en avom fait et
                    encor le fessom, quar se nos ne nos fusom tant defenduz, il nos eussent pieca occis.</p>
                    <lb/>
                    <p xml:id="d001l100" n="100" rend="numbered">Et lors dit Lamorat à monseingnor Gauvain:</p>
                    <lb/>
                    <p xml:id="d001l101" n="101" rend="numbered">Misire Gauvain, ge vos ai dit que vos leississoit ceste bataille atant. Encor le vos
                    di et vos en pri. Si vos par ma proere le faite, bel m'en sera et si vos savrai si
                    bon gré que vos m'en avroit guaignié à touz les jors<note>jors ] lors</note> de ma
                    vie. Por Deu, fait es le ainceis que pis vos en viegne, quar, certes, se vos plus
                    maintenez ceste felonie, il vos en mescherra.</p>
                    <lb/>
                    <p xml:id="d001l102" n="102" rend="numbered">Et quant misire Gauvain entent que [f. 226 a] le tient si cort et qu'il li loe si
                    en bone foi, il se refraint auques de sun maltalant, si se retrait un pou en sus d'Hestor
                    et respont maintenant:</p>
                    <lb/>
                    <p xml:id="d001l103" n="103" rend="numbered">Sire chevalier, si vos saviez com bone acheison nos avom de ceste bataille maintenir,
                    vos me tendriet en droit moi au plus malvés et au plus recreant del monde se ge atant
                    la leissoie.</p>
                    <lb/>
                    <p xml:id="d001l104" n="104" rend="numbered">Mes ge vos en tendroie, fet Lamorat, au plus desloial chevalier del munde se vos plus
                    en fesiez, quar por ce, si vostre frere occis par son pecchié et por sa mesaventure
                    sa mere, ne l'en devez vos pas traire à mort, quar la venchance n'en est pas à vos
                    à prendre mes à Deu. Et d'autre part, se vos l'aviez or ocis, vos oriez fet quarante
                    tanz greignor domage qu'il ne fist, quar vos oriez ocis un des meillors chevalier
                    del monde et tout le plus loial que ge onques trovasse, donc la mort feroit mult plus
                    à plaindre que la mort d'une dame.</p>
                    <lb/>
                    <p xml:id="d001l105" n="105" rend="numbered">[Q]uant misire Gauvains entent cele parole, il reconnoist que ne li dit se verité
                    non et se pense que veroiement est<note>est ] ost</note> Gaheriet un des meilors chevaliers
                    del munde, por quoi ce seroit trop grant domage se il moroit en cestui point por chose
                    que il ait encor faite, quar encor porroit il bien faire ausi grant honor à son lignage
                    par sa proesce com il a fait par sa mescheance. Ceste chose retrait monseingnor Gauvains
                    de ce qu'il avoet encomencée et refrene som maltalant, si dit à Lamorat:</p>
                    <lb/>
                    <p xml:id="d001l106" n="106" rend="numbered">Ore, sire chevalier, tant m'avez dit que ge lesserai par vostre conseill ceste bataille.
                    Or doint Dex que Gaheriet, mi freres, face meilz une autre foiz.</p>
                    <lb/>
                    <p xml:id="d001l107" n="107" rend="numbered">Lors met jus s'espée et sum escu, et dit à Hestor:</p>
                    <lb/>
                    <p xml:id="d001l108" n="108" rend="numbered">Bel sire, or vos pri ge que vos me pardoignoiz ce que ge me sui à vos conbatuz et
                    que vos ne m'en [sa]choiz mal gré de chose qui antre nos ait esté. Se vos me creanteiz
                    com chevalier loial que gemés ne savroiz, ne rancune ne l'en porteroit et que vos
                    [f. 226 b] ceste chose faroit acreanter à voz freres qui là sunt, que il einsint le
                    ferunt com ge le vos ai devisé.</p>
                    <lb/>
                    <p xml:id="d001l109" n="109" rend="numbered">Et misire Gauvains s'i acorde bien et dit que tout einsint le fera il. Lors remet
                    Hestor s'espée en son<note>en son fuerre ] en son frer fuerre</note> fuerre et Lamorat
                    ausint. Et li autre frere se tenoient tuit en pes qu'il ne fesoent fors regarder l'un
                    l'autre. Et missire Gauvains dit [à] Agravainz et à Mordret:</p>
                    <lb/>
                    <p xml:id="d001l110" n="110" rend="numbered">Lesum ceste chose atant, quar il ne vos en puet venir fors honte et desenor. Honte,
                    si vos venchiom et honte, se nos estiom veincu, quar se nos nostre frere metiom à
                    mort en tel maniere, nos en feriom desloiauté et malvestié la greingnor del munde,
                    quar coment il ait ovré malement, toutes voies est il nostre frere et uns del bons
                    chevaliers del munde, si le nos a bien mostre et ci et allors. Et ce est la chose
                    por quoi nos li devom bien pardoner icestui mesfait, quar certes de sa mort seriom
                    nos malement empovrié.</p>
                    <lb/>
                    <p xml:id="d001l111" n="111" rend="numbered">Et quant li autre frere oent que missire Gauvain le velt einsint et il voient qu'il
                    s'i consent, il s'i acordent molt à enviz, quar il voxissent molt la mort Gaheriet
                    que la vie, non mie por ce qu'il se fust de rienz mesfiet vers els si de celui mesfait
                    n'estoit, mes il le haoent trop mortelment por le grant biens qu'il veont en lui et
                    por la grant chevallerie et por ce qu'il veoent que greignor renomée corroit de lui
                    et loing et pres que d'els ne fessoit. Por ceste chose le haoient<note>haoient ] chaoient</note>
                    il plus mortelment que ge ne vos porroie dire. Et neporquant, quant il virent que
                    missire Gauvains s'acordoit à la pes, il si acorderent molt corroccie et molt doulent
                    de ce qu'il n'avoient Gaheriet occis, quar adonc n'amassent il autant nulle autre
                    mort com la soe. Et Lamorat, qui molt est liéz de ceste acordance que Deus i a mes,
                    lor dit qu'il se desarment tuit. Et il font. Et lors cort misire Gauvain à Gaheriet
                    et Gaheriet à llui, si s'ent[re]baissent [f. 226 c] et plorent andui li uns sor l'autre,
                    et Lamorat lor dit:</p>
                    <lb/>
                    <p xml:id="d001l112" n="112" rend="numbered">Seingnor, vos estes tuit navré molt durement. Montez et venez aprés moi et ge vos
                    meerai por sejorner assez pres de ci en tel leu où vos seroit et bel et bien et à
                    voz aisez, dusqu'à tant que voz plaies et voz bleceures seront gueries et resanées.</p>
                    <lb/>
                    <p xml:id="d001l113" n="113" rend="numbered">Et il s'i acordent bien por ce qu'il voient que à faire lor convenoit et dient qu'il
                    sunt prest qu'il i aillent. Ne il n'i avoit encor nul qui coneust Lamorat fors solement
                    Gaheriet. Et quant il sont munté et appareillé por aler, il se met devant por mostrer
                    lor la voie, si se met en un sentiers qui s'en aloit au travers de la forest. Et missire
                    Gauvain, qui dejoste lui chevauchoit, le prie qu'il li die son nom et qu'il se face
                    connoistre à lui.</p>
                    <lb/>
                    <p xml:id="d001l114" n="114" rend="numbered">Certes, sire, fait il, puis que vos de ce me requerez, ge ne m'en celeroie pas vers
                    vos, quar ge vos conois à preudome et à bon chevalier. Sachiez que ge ai nom Lamorat
                    de Gales et fu me pere li roi Pellinor, chevalier renomé de hautece proecce et compeingnon
                    de la Table Reonde, mes par mesaventure et par meschance fu occis par ne sai quel
                    chevalier, si i avom tant perdu que par la defaute de lui en est encor nostre roiaume
                    en poverté et en essil. Mes de toute la poverté que la tera aiet receue por la mort
                    de lui, ne me chausist se ge seusse veraiement qui fu qui à mort le mist, quar puis
                    que ge eusse venchie sa mort, il ne me fust à rienz de chose qui aprés m'avenist,
                    ou fust poverté ou fust richesce. Mes ge n'en puis savoir la verité, si en sui dolent
                    et amati toutes les foiz qu'il m'en souvient.</p>
                    <lb/>
                    <p xml:id="d001l115" n="115" rend="numbered">Quant misire Gauvains entent ceste novelle il n'est pas aise ne seur, quar se il avez
                    cestui s'en vait qu'il connoist à tres bon chevalier et aseur et il puisse aprendre
                    la [f. 226 d] verité de la mort som pere, tout li monz ne le garentiroit qu'il ne
                    l'oceist. Et da l'a[u]tre part, se il s'en aloit sejorner avez le filz de celui qui
                    som pere ocist, il ne se porroit jamés contenir lieement. Et por ce li dit il maintenant
                    en semblant d'ome correcié:</p>
                    <lb/>
                    <p xml:id="d001l116" n="116" rend="numbered">Missire Lamorat, ces nouvelles ont nostre conpeingnie departie. Alez vostre voie et
                    ge irai la moie. Vostre pere occist lo m[i]en, por quoi ge ne vos porroie pas amer
                    veraiment. Et certes, se ne fust ore ceste bonté que vos nos avez faite, ja sanz meslée
                    ne vos en partissoiz.</p>
                    <lb/>
                    <p xml:id="d001l117" n="117" rend="numbered">Ha! sire, merci, ce dit Lamorat, por Deu, ne ne vos en souvengne<note>souvengne] souveneggne</note>
                    meis de ceste chose. Li enfant ne dovient pas comparer les mesfait des peres, puis
                    qu'il ne sunt present as oevre donc<note>donc ] deno</note> les haines sordent.</p>
                    <lb/>
                    <p xml:id="d001l118" n="118" rend="numbered">Ce n'a mestier, ce dit missire Gauvain, vos ne porrié aver ma pes ne ma bone volunté
                    en nulle maniere, ainz vos asseur que, en quelque leu que ge vos trusse, ge vos menrai
                    à mort et ferai de vos ce que vostre pere fist del mien.</p>
                    <lb/>
                    <p xml:id="d001l119" n="119" rend="numbered">Bel dolz sire, dit Lamorat, porroie je trouver merci vers vos ne por Deu ne por autres
                    chose faire, ainceis certes en vodroie ge de venir vostre home lige que ge eusse vostre
                    haine si enterinement.</p>
                    <lb/>
                    <p xml:id="d001l120" n="120" rend="numbered">Et il respont que vers lui ne porroit il trover pes en nulle maniere.</p>
                    <lb/>
                    <p xml:id="d001l121" n="121" rend="numbered">Ne ge ne vodroie mia, fait il, que Dex ne home meist jamés pes ne concorde entre les
                    enffanz le roi Pellinor et les enfanz le roi Loth.</p>
                    <lb/>
                    <p xml:id="d001l122" n="122" rend="numbered">Et ne respont mot adonc, ainz est trop doulenz de ceste chose. Et quant il parole
                    il respont:</p>
                    <lb/>
                    <p xml:id="d001l123" n="123" rend="numbered">Misire Gauvains, puis que ma compeingnie ne vos plaist, ge m'en irai, quar ge ne vos
                    vodroie pas anuier. Mes bien sachiez que coment que vos aiez en vers moi haine ne
                    rancune, ge sui qui envers vos n'en avra point, se vos pis ni me fesiez que vos [f.
                    227 a] n'avez encor fait.</p>
                    <lb/>
                    <p xml:id="d001l124" n="124" rend="numbered">Et lors s'en vet atant. Et Gaheriet s'en vait avec lui et Hestor, quar il avoient
                    grant doutance que missire Gauvain ne li correust sus. Et missire Gauvain requel sa
                    voie d'autre part entre lui et ses dous freres, et sunt tant chevauchiéz qu'à un hermitage
                    vienent qui estoit asés pres de illec, si remainuent leienz tant qu'il furent gueri
                    des plaies qu'il avoient receues en la bataille de Gaheriet et de Hestor. [Q]uant
                    il furent revenuz à cort et il orent conté l'aventure de Gaheriet, si il lor convenoit
                    à faire, li rois dist:</p>
                    <lb/>
                    <p xml:id="d001l125" n="125" rend="numbered">Ce fu oltrage trop grant que vos feistes qui Gaheriet voliéz metre à mort. Il est
                    tel chevalier que molt seroit ceste cort s'il estoit mortz demain. Ge vos comant à
                    vos trois que vos l'ailloiz querre tant que trouvé l'aiez, ne gemés ne entrez ceienz
                    se vos ne li amenez ou se vos ne savez de voir qu'il i soit. Et quant Dex donra qu'il
                    li sera venuz, ge voil que vos li amendoiz ce que vos li ves mesfait si hautement
                    com de ma cort le savroit deviser.</p>
                    <lb/>
                    <p xml:id="d001l126" n="126" rend="numbered">n'osent le comandament le roi desdire, quar del refuser fust noient, si monterent
                    à l'endemain, se remistrent à la voie et tant firent que Gaheriet troverent et Hestor
                    qui estoient gari et venoient d'un tornoiement qui avoit esté ja feriz cella semainne
                    à une jornée de Londres, et avoit Gaheriet vencuz cellui tornoiement. [Q]uant li frere
                    s'entrevirent, il s'entrefirent grant joie et dist missire Gauvain à Gaheriet:</p>
                    <lb/>
                    <p xml:id="d001l127" n="127" rend="numbered">Nos estiom entré en queste por vos en tel maniere que nos ne poiom revenir à cort
                    sanz vos.</p>
                    <lb/>
                    <p xml:id="d001l128" n="128" rend="numbered">Et lors conte ce que li rois avoit comandé et Hesstor comenca à rrire et Gaheriet,
                    et en funt entre els joie grant. Et lors se metent à la voie por aler à cort, si vos
                    di qu'il furent receu [f. 227 b] joiosement quant il i vindrent. Et sachient tuit
                    qui cest conte escoutent que droitement aprés ceste venue envoie li rois Artus en
                    Gaulle, por deseriter lo roi Claudas, mun seingnor Gauvain et Boort et Hestor [et]
                    les compeingnons de la Table Reonde, et assidrent à celui termine la cité. Et neporquant
                    ja ne l'eussent prise ne le roi Claudas destruit, si li rois Artus n'i fust venuz
                    atout son host. Et par sa venue fu la terre des deus roiaumes conquise, de celui de
                    Benoit et de celui de Gaunes, si com la grant estoire de Lancelot se doit deviser.
                    [A]prés le desatement de Claudas et aprés ce que li rois Artus ot occis Frolle, le
                    prince d'Alemagne, par quoi il gaagna France si quitement que nus n'i ose puis metre
                    contredit, li rois s'en revint attouz Lancelot el roiaume de Logres, liéz et joianz
                    de ce qu'il avoit si del tout sa terre recouvrée et Claudas son enemi confunduz. Et
                    avint einsint qu'il vint tot droit à Camalot VIII jorz devant l'Ascension. Quant li
                    rois fu à Camaalot venuz, il fist maintenant savoir par tout là où il puet, et loing
                    et pres, as barons et as chevaliers, qu'il tendroit la plus belle fe[ste] et la plus
                    envoissée qu'il tenist pieca mes au jor de Pentecoste à Camaalot. Bien si gardassent
                    qu'il i fussent tuit, quar il le voloit. Et encor lor manda il qu'il i venissent au
                    plus eforceement et au plus envoisieement qu'il porroient, et que chascuns amenast
                    avec lui sa moillier ou s'amie, si la voloit. Et insint le mande li rois Artus come
                    qui estoit li plus envoisiéz princes et li plus vaillanz qui à celui tens fust el
                    monde, si fu celle novelle seue et recontée par toutes les illes de mer. Et saichiez
                    que la veraie estoire devise que à celle feste qui tant fu grant vint la fille le
                    rois Pelles, celle qui de Lancelot avoit eu Galaaz, et vint por Lancelot [f. 227 c]
                    veoir et amene avez lui conpeingnie grant de chevaliers et de damoisselles et d'escuiers.
                    Et por ce que la chose de Galaaz fust veraiment seue à cort, fist elle avez lui aporter
                    Galaaz qui estoit li plus tres biaux enfens del munde. Li rois qui maint foiz avoit
                    oi parler de la be[a]uté à la damoiselle, quant il oi dire que elle venoit à la cort,
                    il en fu molt joianz, quar trop la desiroit à veoir, si li ala à l'encontre atout
                    compeingnie des chevaliers et la recut en sun ostel molt bel et mult richement et
                    se pena de lui honorer et servir en toutes les manieres qu'il sot, quar il cudoit
                    veraiemenent que Lancelot l'amast por amor qu'il l'eust mandée à cort. À cele grant
                    feste sanz faille, ainceis que elle fust del tout departie si com la grant estoire
                    de Lancelot le doit deviser apertement, prist la reine Lancelot tout là où il s'estoit
                    couchiéz el lit de la damoiselle et il cuidoit veiraiment gesir avez la reine, et
                    li vea la cort, et il s'en fui tout nu fors de la sale et se mist el jardin le roi
                    en tiel maniere qu'il n'avoit vestu, fors sa chemise et ses braies. Et quant il fu
                    fors de [Ca]maalot et il comenca à rregarder la cité et il souvint des grant joies
                    et de grant bien qu'il i avoit eu par tantes foiz, et or estoit à ce menéz que celle
                    qu'i[l] amoit plus que soi meemes s'estoit del tout à lui corroccié en tel maniere
                    qu'il [n]'en cuidoit jamés recouvrer, il en ot si grant duel qu'il en oissi fors del
                    sens et [de]le memoire qu'il ne savoit onques qu'il feisoit, ne où il aloit, ne qu'il
                    disoit. Et là meemes où il estoit en si grant desverie fist il mainte merveille que
                    li contes del Saint Graal ramentoit. Mes avant conte une autre chose que nos n'en
                    poem laissier que nostre estoire n'en fust corrumpue. Orendroit encomence l'autre
                    istoire.</p>
                    <lb/>
                    <lb/>
                </div2>
                <div2 xml:id="d001c002" n="II">
                    <head>II PARTE</head>
                    <lb/>
                    <p xml:id="d001l129" n="1" rend="numbered">[f. 227 d] Or li contes dit que, quant Lancelot se fu partiz de la cambre où il avoit
                    esté sorpris avec la fille le roi Pelles, la damoiselle qui molt estoit doulente de
                    ceste chose, qui bien pensoit que Lancelot s'en estoit fuit au matin, si tost com<note>tout
                    là ] tout p roine là</note> ele ot pris congié del roi, et ele se fu partie de cort,
                    ele dist Boort que Lancelot s'en estoit partiz de cort par mal de la reine et li conte
                    en qual maniere. Il fu molt esmaiéz de ceste chose et se doute de sum seingnor, si
                    se mist maintenant en queste por lui, et Hestor et Lionel et assez autres chevalier
                    del parenté. Et quant li roi Artus vit que touz li parenté estoit en cele queste,
                    ne ne le pooient trouver, il en fu doulenz et corrocciéz com qui amoit Lancelot de
                    tres grant amor. Et misire Gauvain, à cui il en porse sor toz cels de la Table Reonde,
                    demande ses armes et dit:</p>
                    <lb/>
                    <p xml:id="d001l130" n="2" rend="numbered">Puis que Lancelot est perduz, li troi cousin ne sunt mie perdu. Ja Dex ne m'ait, se
                    ge me vieng à cort devant que ge les aie trouvéz et que ge aie oi nouvelles de monseingnor
                    Lancelot, si ce est chose que l'en en puist ren savoir ne por querre ne por travaillier.</p>
                    <lb/>
                    <p xml:id="d001l131" n="3" rend="numbered">Insint dist misire Gauvain quant il fu armez. Et misire Ivains dit qu'il li fera compeingnie
                    et Gaheriet et Guerrehes et Agrevains et Mordret et Erec, le filz au roi Lac, que
                    li roi Artus avoit fait alors nouvellement chevalier. Et estoit molt biaus durement,
                    mes de proesce qu'il aust adonc faite ne parloit mis, quar il ne s'en estoit encor
                    de rienz entremis, ne unques n'avoit feru cop d'espée, puis qu'il ot receu ses armes.
                    Et por ce se parti il voluntiers [f.228 a] de cort por entrer en queste de celui qui
                    estoit renoméz de proesce sor touz autres chevaliers et por connoistre de soi meemes
                    se il porroit ja riens valoir. Et il li sembloit bien que valoir devoit il aucune
                    chose par droit à ce qu'il estoit estrait de rois et de princes, et hestoit geunes
                    hom, et pro, et vistes et forz. Et avez celui se partirent tant des autres que au
                    partir de la cort furent il contre à XXXII dum il avoit nul qui ne fust chevalier
                    renomé, fors seulement Erec de celui voirement. Por ce que geunes hom estoit et qu'il
                    n'avoit ren fait d'armes et l'en nulle parole. Et quant il orent la queste jurée d'un
                    an et d'un jor, einsint com il estoit à lors costume et us, il se partirent de cort.
                    Et quant il furent venu à la forest de Camaalot, il se mistrent dedez et se departirent
                    maintenant et s'en alerent les uns ca [et] les autres là, quar se il allassent ensemble
                    en une queste, l'en lor tornast à honte et à coardise. Si alerent ensint par divers
                    chemins tant qu'il trouverent le trois cousins qui monseingnor Lancelot deu Lac aloient
                    querant et estoient trop doulent et trop corrocciéz de ce qu'il n'en pooient aprendre
                    nouvelles bones ne mauveses. Quant il les orent trovées et il les virent si desconfortez,
                    il en furent tuit mult doulent, si distrent que por ce ne remandroit pas la queste
                    qu'il ne la recomencassent et qu'il iroient ainceis cerchant par toute les illes de
                    mer qu'il ne le trouvassent se il jamés devoit estre trouvez. [A] ceste s'acorderent
                    li uns et l'autre[s]. Et lors dist Mordret:</p>
                    <lb/>
                    <p xml:id="d001l132" n="4" rend="numbered">Nos somes plus qu'il ne convindroit, quar nos somes ci pres de XL, si i a de tex donc
                    l'en se porroit bien soufrir por ce qu'il ne sunt chevalier esprouve.</p>
                    <lb/>
                    <p xml:id="d001l133" n="5" rend="numbered">Et missire Gauvain dit:</p>
                    <lb/>
                    <p xml:id="d001l134" n="6" rend="numbered">Mordret, vos [f. 228 b] cognoissiez bien touz cels qui ci sunt et savez le proesces
                    d'els. Esliéz en vint tex com vos vodroit et tiegnent ceste queste, et li autre qui
                    sunt laissé et travaillié s'en aillient<note>aillient ] alllient</note> à cort.</p>
                    <lb/>
                    <p xml:id="d001l135" n="7" rend="numbered">Et il le fait tout maintenant. En tel maniere retornerent li un de la queste qu'il
                    avoient encomenciée, si en fu bel à tex i ot, quar assez estoient lasséz et travailléz
                    et si n'avoient encor n'en fait. Et por ce lor plesoit auques le retorner meement
                    por iver et por le mal tens qui [j]a estoit encomenciéz<note>encomenciez] encomenciciez</note>.
                    Li autre qui estoient tenuz à estre meillor chevalier et de meillor renomée, se remistrent
                    en la queste. Einsint furent li un esleuz et li autre refusé. Li esleu se mistrent
                    en la queste et distrent as autres qui retorner s'en devoient:</p>
                    <lb/>
                    <p xml:id="d001l136" n="8" rend="numbered">Quant vos vindroit à cort, saluez nos le roi et toute la conpeingnie de leienz et
                    dites que nos les verom au plus toust que nos en avrom le pooir.</p>
                    <lb/>
                    <p xml:id="d001l137" n="9" rend="numbered">De cels qui refuséz estoient et qui à la cort s'en devoient aler, fu li uns Eret,
                    li filz Lac. Et quant il vit que li preudome se furent mis en lor queste et qui avoec<note>avoec
                    ] avoit</note> lui estoient s'en retornoient por revenir à Camaalot, il dist que ja
                    dex ne li aidast, se il einsint s'en retornoit ne se il jamés revenoit à cort, se
                    il aucune chose ne feissoit por quoi l'en devroit loer ou blasmer del tout, se blasméz
                    devoit estre. Einsint li dist Eret, quar trop estoit doulenz et iriéz de ce qu'il
                    avoit einsint estéz refuséz. Si s'en ala tout seuls sun chemins. Et quant si compeingnon,
                    qui à la cort s'en aloient, le comencierent à rapeller et à demander li où il s'en
                    aloit si sels, il lor respondi:</p>
                    <lb/>
                    <p xml:id="d001l138" n="10" rend="numbered">Se ge cuidasse avoir honor de raler à cort, g'i allasse. Mes por ce que ge en parti
                    mun escu tout sain et tout sain li reportroie, se ge m'en aloie orendroit, n'i voill
                    ge pas aler, quar adonc porroit misire roi dire qu'il m'avroit por noient [f. 228
                    c] fait chevalier et mi parages i avroit honte, quar ge ai ja esté en ceste queste
                    trois mois et plus, ni rien n'i ai encor fait, por quoi ge ne m'en iroie en tel point
                    en nulle maniere.</p>
                    <lb/>
                    <p xml:id="d001l139" n="11" rend="numbered">Por ceste chose n'osa Erec i aler à cort, po ce qu'il n'avoit onques rienz fait d'armes
                    à celui tens, si s'endesprisoit tant en soi meemes que nus ne le peust autant desprisier.
                    Et quant li autre virent qu'il avoit pris ceste chose si à certes et qu'il ne retorneroit
                    pas, il s'en alarent à cort et conterent au roi cez nouvelles. Et li rois s'en sorrist
                    assez et si firent tuit li autre, et distrent que de folie s'entremetoit qui en queste
                    estoit mis tout sels et encontre iver. Mes or leisse li contes à parler d'els tout
                    et retorne à conter de Eret por deviser partie des aventures qui à celui tens li avindrent.</p>
                    <lb/>
                </div2>
                <div2 xml:id="d001c003" n="III">
                    <head>III PARTE</head>
                    <lb/>
                    <p xml:id="d001l140" n="1" rend="numbered">Or dit li contes que, quant Eret se fu partiz de ses compeingnon qui à la cort s'en
                    retornoient, il chevauche dis jorz entiers, un jor avant et autre arrieres, einsint
                    com aventure le portoit, sanz trover chose qui face à mentevoir en conte. Et lors
                    fu iver encominciéz si merveilleusement par tout le pais et les nois si grant que
                    vos ne veissiez ne montaingne ne plain qui ne fust tout couvert [de] noif. À celui
                    tens li avint un jor qu'il chevauchoit tout sels sanz compeingnon et sanz escuier,
                    qu'il entra en une foreste grant et parfunde et chevauche de bien matin dusqua à ore
                    de none, et aloit molt durement pensant à ce qu'il ne trovoit aventure nulle, et si
                    ne finoit de chevauchier. Lors encontre une damoiselle montée sor un palefroin neir
                    come more et portoit [f. 228 d] en sun devant un chevalier arméz navré durement, dunt
                    elle fessoit un duel trop grant et trop merveilleus, et disoit à chief de piecce:</p>
                    <lb/>
                    <p xml:id="d001l141" n="2" rend="numbered">Ha! franc chevalier<note>chevalier ] chevalier chevalier</note>, tant fust ore melz
                    que ge, qui rien ne vaill ne rienz ne puis, fusse occise à cest point et morte à ceste
                    mesaventure que vos qui tant estiez preuz et vaillanz et loiax.</p>
                    <lb/>
                    <p xml:id="d001l142" n="3" rend="numbered">Quant Erec entent que la damoiselle se pleignoit si durement, il en prent grant pité,
                    si vient à llui et la salue et li dit:</p>
                    <lb/>
                    <p xml:id="d001l143" n="4" rend="numbered">Deus vos envoit joie, damoiselle, quar il m'est avis que vos en avriet grant mestier.</p>
                    <lb/>
                    <p xml:id="d001l144" n="5" rend="numbered">Certes, sire, fet elle, mestier en avroie ge bien, mes il ne m'est pas avis qu'il
                    Li plaise que jamés aie joie, quant Il m'a tolu ce donc toute ma joie venoit.</p>
                    <lb/>
                    <p xml:id="d001l145" n="6" rend="numbered">Ha! damoiselle, ce dit Erec, quant il vos est avis que vos a toute joie aiez failli,
                    or vos vodroe ge prier par toute cortessie que vos me deissoiz qui cest chevalier
                    a<note>a navré ] e navré</note> navré, dunc ceste grant duel vos vient.</p>
                    <lb/>
                    <p xml:id="d001l146" n="7" rend="numbered">Sire, fait elle, se vos le volez savoir, alez là donc ge vieng, quar autrement nel
                    vos sevroie ge enseingner.</p>
                    <lb/>
                    <p xml:id="d001l147" n="8" rend="numbered">Et de quel part, fet il, venet [v]os? tant me diroiz vos, s'il vos plaist.</p>
                    <lb/>
                    <p xml:id="d001l148" n="9" rend="numbered">Certes, fet elle, ge vieng da la Fonteinne des Merveilles, dunc nus qui i viengne
                    ne se part sanz corroz, soit chevaliers et damoiselles.</p>
                    <lb/>
                    <p xml:id="d001l149" n="10" rend="numbered">Et est ce loing? fait il. Itant me poez vos bien dire, s'il vos plaist.</p>
                    <lb/>
                    <p xml:id="d001l150" n="11" rend="numbered">Certes, fet elle, il n'i a pas plus de sis liues engleches. Et sachiez que cist chemins<note>chemins
                    ] chechemins</note> où vos estes orendroit vos i merra droitement, si vos i volez
                    aler.</p>
                    <lb/>
                    <p xml:id="d001l151" n="12" rend="numbered">Et il dit qu'il ira voirement por voir celle mervoille.</p>
                    <lb/>
                    <p xml:id="d001l152" n="13" rend="numbered">Si m'ait Dex, fet elle, vos faites follie qu'il de l'aler vos entremetez, quar bien
                    saichiez qu'il vos i mescherra. Et s'il ne vos i mescheoit, donc i seriez vos le plus
                    [mes]cheanz chevalier qui unques i fust, quar onques n'i vint chevalier va qui onques
                    i fust, car à cui il ne mescheist d'aucune<note>aucune ] oucune</note> [f. 229 a]
                    chose. Et si n'est mie la voie si legiere tresque là que vos ne truissiez assez enconbremenz
                    et mesaventures, puis que vos estes chevaliers errant.</p>
                    <lb/>
                    <p xml:id="d001l153" n="14" rend="numbered">Et quant il<note>il ] elle</note> entent ceste parole, il s'en part atant et chevauche
                    tout le chemin [où elle] estoit venue et bien connoist par les escloz del cheval qu'elle
                    avoit venu celle voie. Et insint chevauche toute voies tant qu'il vint en une valée
                    assez parfunde. El mi leu de celle valee avoit une torr<note>belle en] belle tor en</note>
                    fort et aute et assez belle en une praerie qui toute estoit plaine de noif et covert
                    de gelee [et] avoit tendu tresqu'à dis paveillons. Et devant chascun paveillons avoit
                    un glaive, et un scu, et un destrier atachié à l'entrée, et estoit chascun destrier
                    couvert de fer. Erec chevauche vers le paveillons au plus droit qu'il puet, et ence
                    qu'il apreche d'ilec, antant e vos une damoiselle de molt grant beauté plainne montée
                    sor un palafroin norois qui li vint à l'encontre, et li dist:</p>
                    <lb/>
                    <p xml:id="d001l154" n="15" rend="numbered">Ha! chevalier, tu vais à ta mort et à ta honte se tu ne te met del tout en ma prison.</p>
                    <lb/>
                    <p xml:id="d001l155" n="16" rend="numbered">Coment, damoiselle? Dites le moi, itant vos prie ge, s'il vos plaist.</p>
                    <lb/>
                    <p xml:id="d001l156" n="17" rend="numbered">Par foi, fet elle, ce vos dirai ge bien. Ci a des paveillons, ce veez vos bien.</p>
                    <lb/>
                    <p xml:id="d001l157" n="18" rend="numbered">Certes, fit il, vos dites voir.</p>
                    <lb/>
                    <p xml:id="d001l158" n="19" rend="numbered">Or sachoit, fait elle, qu'à chascun[e] de ces paveillons a un chevalier esleu entre
                    touz les meillors de cest pais. À chascun vos convindra joster et conbatre cors à
                    cors, et se vos touz nes poez abatre et oltré en bataille en un seul jor, sachiez
                    que il vos occiront ou il vos metront en tel prison dont vos n'eisiroiz jamés jor
                    de vostre vie, se ne vos en giette qui metra à fin ceste aventure.</p>
                    <lb/>
                    <p xml:id="d001l159" n="20" rend="numbered">Par foi, fait il, ma damoiselle, assez est ceste costume mauvese et anuuse, quant
                    il convint que li cors d'un seul chevalier se conbate encontre dis.</p>
                    <lb/>
                    <p xml:id="d001l160" n="21" rend="numbered">Et ensint est elle, fet [f. 229 b] ele, veraiement le sachiez vos. Maleoit soit qui
                    la costume establi, quar ce est la plus anuieuse que ge sache en tout le roiaume de
                    Logres. Et neporquant, fet elle, s'il vos plaist que vos en men conduit vos metoiz,
                    ge vos pramet que ge vos conduirai oltre si sauvement que ja ne troveroiz qui vos
                    i dit chosse qui vos i displase. Mes se vos en cest conduit vos metez, il convient
                    que vos me creantoiz com chevalier que vos dou tout cest an n'escondiroiz damoiselle
                    de chose qu'elle vos requiere.</p>
                    <lb/>
                    <p xml:id="d001l161" n="22" rend="numbered">Et quant il estent ceste parole, il se retrait arrieres et pense qu'il porra faire
                    de ces deus choses, quar se il à ses dis chevalier se conbat il connoist apertement
                    qu'il est alez, quar encontre dis ne porroit il durer en nulle maniere, ce li est
                    avis. Et se il creante à celle damoiselle ce que elle li requiert, il le porra bien
                    mescheoir, quar tel damoiselle porra toust devant lui venir qu'il i requerra tel chose
                    qu'il ne porroit faire en nulle maniere. Et einsint seroit il honiz plus que autre
                    chevalier se il à damoiselle faillooit por rienz del monde de convenant qu'il li deust
                    tenir. [E]t insint no set il lequel il li viengne melz prendre de ces deus choses.
                    Et cele qui devant lui estoit, li dit:</p>
                    <lb/>
                    <p xml:id="d001l162" n="23" rend="numbered">Li chevalier, dont n'es tu de l'ostol le roi Artus?</p>
                    <lb/>
                    <p xml:id="d001l163" n="24" rend="numbered">Oil certes, fet il, ge sui voirement.</p>
                    <lb/>
                    <p xml:id="d001l164" n="25" rend="numbered">Donc sai ge bien, fet elle, que tu prendras conduire les damoiselles, quar de celui
                    ostol sostiennent en force et en pooir les damoiselles est[r]anges, povres et desconsseillées,
                    toutes les foiz qu'il en sunt requis.</p>
                    <lb/>
                    <p xml:id="d001l165" n="26" rend="numbered">Attant respont Arec et dit:</p>
                    <lb/>
                    <p xml:id="d001l166" n="27" rend="numbered">Ma damoiselle, certes cestui passage me passeroie ge pas en tel maniere com vos me
                    dovisez, quar g'en seroie tenuz malvés et à recreant et à cuart<note>cuart ] ccart</note>
                    de cels touz qui parler en voroient, ne il ne cuideroient [f. 229 c] mie que ge l'eusse
                    tant fait por les damoiselles donc vos me requerés com por coardise. Et por ce vos
                    di ge que m'esaierai à ppasser cest pas. Et se ge muir ou sui enprisonez, ge n'i avrai
                    pas molt grant honte. Et se Dex me voloit otroier que ge par ma proesce m'en peuse
                    aler avant, assez m'en seroit melz avenuz qu'il m'avint piecce à chevalier de povre
                    proesce.</p>
                    <lb/>
                    <p xml:id="d001l167" n="28" rend="numbered">Coment, ce dit la damoiselle, si n'en faroit vos pas à mon lox?</p>
                    <lb/>
                    <p xml:id="d001l168" n="29" rend="numbered">Par Deu, fait il, ge n'en faroie autre chose, se g'en devoie morir.</p>
                    <lb/>
                    <p xml:id="d001l169" n="30" rend="numbered">Certes, fait elle, et vos en morroit.</p>
                    <lb/>
                    <p xml:id="d001l170" n="31" rend="numbered">Ne sai, fait il, que ge ferai, mes si au morir vient, se ge ne vent à mort si chierement
                    com chevalier doit faire, donc ne sui ge filz de roi onques.</p>
                    <lb/>
                    <p xml:id="d001l171" n="32" rend="numbered">Or vos en convegne bien, fait elle, quar des ci en avant ne m'en entremetroie ge.
                    Et sachiez que ce que ge vos disoie, disoie ge par vostre bien.</p>
                    <lb/>
                    <p xml:id="d001l172" n="33" rend="numbered">Et lors s'en vait et passe oultre le pavellons. Et Erec qui autrement ne voloit faire
                    fors selonc s'onor, s'en vient droit as paveillons. Et si tost com il en fu pres,
                    il voit un chevalier qui fors en issi et monte sor un tel chevaux, et prist un escu
                    et une glaive, et là où il voit Arec venir il li escrie, et dist:</p>
                    <lb/>
                    <p xml:id="d001l173" n="34" rend="numbered">Gardez vos de moi, sire chevalier, quar ge vos deffi.</p>
                    <lb/>
                    <p xml:id="d001l174" n="35" rend="numbered">Si li vient le glaive et abeissié si grant oirre com il puet del cheval trere. Et
                    quant Erec le voit venir, il ne le redoute pas grantement com qui se sentoit forz
                    leigier et de grant vistice, ainz le adrecce la teste del destrier per mi la noif
                    et li done si grant coup qu'il li pierce l'escu et le auberc, et li met par mi le
                    cors et fer et fust, si abat lui et le cheval à terre, le chevalier navré à mort,
                    quar il estoit ferruz par mi le piz trop angoissoisement. Et au parcheoir retret à
                    llui Erec son glaive qui encor n'estoit pas pecoiez. Et li cheval, qui n'estoit [f.
                    229 d] pas navréz, mes delivrés et forz resaut sus molement et s'en torne fuiant par
                    mi la noif. Et lors escoute Erec et ot une crie grant que de la cort orent faite.
                    Et il estoient ja monté as querniaux de la tor por veoir le joste del chevalier errant
                    et de cels del paveillons. Et il savoient ja bien que elle estoit encomenciée, et
                    par ce encomencierent il à crier sor celui qui cheoit estoit por vilté de ce qu'il
                    estoiet abatuz. Et aprés ce que li chevalier fu<note>fu ] fui</note> cheoit ne demora
                    pas grantment que uns autres oissi dou paveillons et crie à Erec si aut qu'il le puet
                    bien oir:</p>
                    <lb/>
                    <p xml:id="d001l175" n="36" rend="numbered">Joste sire, à moi ne faudrez vos mie.</p>
                    <lb/>
                    <p xml:id="d001l176" n="37" rend="numbered">Et il ne li respont rienz, ainz li adrecce le cheval et li fiert si roidement de toute
                    la force qu'il ot qu'il li met le glaive per mi li cors. Il l'impaint bien, si le
                    porte des arcons à terre si navré qu'il n'a de mire mestier, quar il estoit à mort
                    feruz. Et quant des querniaux veoient le chevalier à terre, il lievent le cri et la
                    noise com ausi grant com s'il avoient fet autre foiez et dient que bien l'a fait le
                    chevalier estranges. Et aprés ce ne domora guerres que uns autres chevalier oissi
                    fors del paveillons, et fu arméz de toutes armes molt bel et molt cointement, et monta
                    en son cheval, si lesse corre à Erec et le fiert si en mi le piz qu'il le fait le
                    glaive voler en piecces, mes autre mal ne li fait. Et Erec, qui estoit de grant force,
                    le porte à terre si fellenesement que se brise le braz destre au cheoir qu'il fist,
                    et il s'en passa outre le glaive dreccée contremunt, qui encor n'estoit pas brisez.
                    Et au cheoir que fist, recomenca la criée del chastel trop grant et trop merveilleuse,
                    et dient que touz les veint li chevaliers estranges. [E]t insint comenca Erec la jostre
                    devant les paveillons et li [f. 230 a] en avint si bien, ce dit la veraie estoire,
                    qu'il les abatu touz dis d'un glaive, ne n'i recut plaie ne blecceure dunt il grantment
                    se sentist. Et quant il s'en fu si bel delivréz que nus tant fust de haute proesce
                    ne le peust melz avoir fait, et il s'en voloit atant aler qu'il cuidot par tant estre
                    quités, attant e vos vers lui venir molt grant aleure une damoiselle montée sor un
                    blanc palafroi, qui prist maintenant Erec au frem et li dist:</p>
                    <lb/>
                    <p xml:id="d001l177" n="38" rend="numbered">Sire chevalier, ge vos preng. Vos ne me poez escamper se vos ne me donez un don tel
                    con ge vos demandrai.</p>
                    <lb/>
                    <p xml:id="d001l178" n="39" rend="numbered">Et il ne li ose escondire por ce qu'il veoit que damoiselle estoit, ainz li otroie
                    sanz autre convenant qu'il i mete. Et ele l'en mercie molt et li dit:</p>
                    <lb/>
                    <p xml:id="d001l179" n="40" rend="numbered">Or vos en poez aler quel part que vos vodroit, quar ge vos suirai dusque atant que
                    ge voie ore et pount de demander mon don.</p>
                    <lb/>
                    <p xml:id="d001l180" n="41" rend="numbered">Ce voill ge bien, fait il, or en poez venir, puis qu'il vos plaist.</p>
                    <lb/>
                    <p xml:id="d001l181" n="42" rend="numbered">Atant acoillent lor chemin ensenble par devant les paveillons qu'il ne troevent qui
                    rienz lor demand. Et ence qu'il se passoient droit par devant la porte de la tor,
                    il escoute et ot une damoiselle desus la porte, qui li crie:</p>
                    <lb/>
                    <p xml:id="d001l182" n="43" rend="numbered">Atendez un pou, sire, se vos volez connostre vostre p[ro]esce, quar por chose que
                    vos aiez fait ne devez vos encor estre loez, se vos plus n'en faites.</p>
                    <lb/>
                    <p xml:id="d001l183" n="44" rend="numbered">Et il s'arreste quant il entent ceste parolle, quar bien se velt del tout delivrer,
                    s'il puet, ainz qu'il s'en aut. Et la damoiselle à cui il devoit le don, et li dit:</p>
                    <lb/>
                    <p xml:id="d001l184" n="45" rend="numbered">Ha! sire chevaliers, venez vos en, ne ne demorez plus ici. Certes, il vos est bien
                    avenu que onques à home n'i avint mes si bien. Et por ce vos loeroe ge que vos en
                    alieseiez atant qu'il ne vos i mescheist.</p>
                    <lb/>
                    <p xml:id="d001l185" n="46" rend="numbered">Il ne velt croire<note>croire ] troire</note> la damoise[lle] por rienz que elle li
                    die, ainz torge et atant toute vois. Et ne demore gueires [f. 230b] qu'il voit fors
                    oissir de leienz un chevalier arméz d'unes armes noires, bien monté<note>bien monté
                    ] monte bien monte</note> sor un cheval fort et isnel, et vint molt cointement la
                    lance dreccie, et crie à Erec là où il le voit:</p>
                    <lb/>
                    <p xml:id="d001l186" n="47" rend="numbered">Bel sire, pardonez moi les mesfait de ceste joste, quar à faire le me convient, autrement
                    seroie ge morz et malbaillit.</p>
                    <lb/>
                    <p xml:id="d001l187" n="48" rend="numbered">Erec se reste à ceste parole, quar il pense bien erranment que ce soit d[es] chevalier
                    de la meson le roi Artus, si li dit:</p>
                    <lb/>
                    <p xml:id="d001l188" n="49" rend="numbered">Dites moi qui vos estes, ainz que nos plus en facom, quar autrement ne josteroie ge
                    pas à vos.</p>
                    <lb/>
                    <p xml:id="d001l189" n="50" rend="numbered">Et respont:</p>
                    <lb/>
                    <p xml:id="d001l190" n="51" rend="numbered">Vos rien poez ore plus savoir à ceste foiz. Mes la joste ne ve poez vos defendre envers
                    moi, quar ainceis vos oroie ge ferir sor vos defendant que vos ne jostisiez.</p>
                    <lb/>
                    <p xml:id="d001l191" n="52" rend="numbered">Voire? Ce dit Erec. Ensint me convient il, ce me semble, joster à vos, ou ge voille
                    ou non voille.</p>
                    <lb/>
                    <p xml:id="d001l192" n="53" rend="numbered">Et respont qu'il est einsint:</p>
                    <lb/>
                    <p xml:id="d001l193" n="54" rend="numbered">Or soit donc, fait il, la joste, puis qu'il convient que elle soit, que par moi ne
                    remandra à ceste foiz.</p>
                    <lb/>
                    <p xml:id="d001l194" n="55" rend="numbered">Tant lesse corre li uns à l'autre si grant oirre com il poent dex chevax traire et
                    s'entrefierent en lor venir si durement que li escu ne li auberc nes garantissent
                    qu'il ne se metent es chars nues les fers des glaives. Mes de tant vint il bien à
                    l'un et à l'autre qu'il n'en i ot nul navré à mort. Et neporquant anbedui furent navré
                    à mort duremont et en parfunt. Erec vole à la terre par desus la crope del cheval
                    et touz debrisiez au cheoir qu'il fist, et li chevalier remest es arcons ausi d[r]oit
                    com s'il ne sentist mal ne dolor. Et quant il voit Erec à la terre il li dit:</p>
                    <lb/>
                    <p xml:id="d001l195" n="56" rend="numbered">Vos remandoit, sire chevalier, et seroiz sire de cest chastel et de tot cest pais
                    environ, et ge m'en irai quités et delivrés, la merci Deu, et vos lerai ceste seingnorie.
                    Et sachiez que ge ne vi unques segnorie qui tant feist à hair com elle fait.</p>
                    <lb/>
                    <p xml:id="d001l196" n="57" rend="numbered">Et [f. 230c] quant il a dite ceste parole, il s'en vait grant oirre tout le chemin
                    de la foreste. Et del chastel tout maintenant qu'il virent Erec abatuz et l'autre
                    chevalier aler son, il connuirent bien qu'il n'avoit talent de retorner au chastel.
                    Si s'en issent maintenant fors de leienz et s'en vient à Erec et le trovent molt navré
                    et molt debrisé del cheoir qu'il ot fait, si le prennent et l'en mainnent el chastel.
                    Mes unques ne veistes greignor joie ne greignor feste à chevalier estrange que tuit
                    de lei[e]nz li firent si tost com il fu dedenz les murs. Et l'en menerent el mestre
                    paleis dencant et quorolant et fesant joie si merveilleuse que il, que se regardoit,
                    en estoit touz esbaluz. Et quant il l'orent mis en le mestre cambre de leienz que
                    trop estoit bele et delitable à veoir, il le dessarment erranment et li firent regarder
                    sa plaie, et troverent que elle estoit parfunde durement. Mes elle n'estoit pas si
                    perilleuse qu'il i eust regart de mort. Il s'en entremetent tuit li plusor de loienz
                    et i metent por guerison ce qu'il cuidoient qui melz i peust valoir. Et il soufre
                    quant qu'il li funt, et se mervoille molt por quoi il s'en entremetent si curieusement,
                    ne il ne lor demanda unques por [quoi] il le funt. Et quant il vint sa plaie bendée
                    et aperiliée au melz qu'il savent, il le couchent molt richement por lui faire repouser
                    en une chambre coie et loing de gent por ce que noise ne li fist mal par aucune aventure.
                    Insint avint à Erec au commencement de sa chevallerie, que là meemes où il li estoit
                    trop bien avenu li meschei il en tel maniere com ge vos ai devisé. À l'endemain, quant
                    li jorz aparut bianz et cliers, de leienz vindrent à sun lit, là où il si gisoit,
                    et li orent bon jors et bone aventure. Et il li respondi [f. 230d] tout autretel.
                    Et il s'asieent devant lui et li comencent à demander coment il se sent.</p>
                    <lb/>
                    <p xml:id="d001l197" n="58" rend="numbered">Bien, Deu merci, ge n'ai mal qui grantment toille à chevauchier.</p>
                    <lb/>
                    <p xml:id="d001l198" n="59" rend="numbered">Et il en sunt molt lie. Et il se velt lever mes il ne li soufrent mie, ainz li dient:</p>
                    <lb/>
                    <p xml:id="d001l199" n="60" rend="numbered">Ah! sire, por Deu, de lever ne vos chaille. Cist forz ne porroit encor rienz valoir,
                    quar certes vos estes assez plus navréz que vos ne cuidez. Et por ce volom nos que
                    vos gisoiz et repousez hui et demain, et tant que nos vos veiom gueri.</p>
                    <lb/>
                    <p xml:id="d001l200" n="61" rend="numbered">Et il dit qu'il fera lor volunté, puis que entre els est. Mes molt se merveillet por
                    quoi il s'entremetent si curieusement. Quant il se sunt d'ilec parti por la noisse,
                    qu'il mal ne li feist, une damoiselle remest ilec por lui garder. Et quant il se voit
                    tout seul avec lui, il li dit:</p>
                    <lb/>
                    <p xml:id="d001l201" n="62" rend="numbered">Damoisselle, dites moi ce que ge vos requerrai, ne ne me mentez mie pa[r] la foi que
                    vos dovez toute gent. Qui est cist chastiaux où ge [sui], et coment est il gouvernez,
                    et por quoi est ce que de ce[i]enz s'entremetent de moi servir?</p>
                    <lb/>
                    <p xml:id="d001l202" n="63" rend="numbered">Sire, fet elle, certes voluntiers vos dirai tout ce que vos me demandez. Sachiez que
                    cest chastiaux a nom Le Chastel des Dis Chevalier, et a nom Chastel des dis Chevaliers
                    por ce que nul estrange chevalier ne puet parti devant passer que à dis chevalier
                    ne le conviengne conbatre. Et s'il bieneurez qu'il par sa proesce s'en puisse oltre
                    aler, por ce ne s'en ira il pas quités que il au seingnor de ceienz ne li conviengne
                    assaier. Et si l'avient qu'il le puisse conquerre, il i gaagne cest chastel<note>chastel
                    ] chistel</note>. Et si li est conquis et au seingnor ne plaise cest ostage, ainz
                    einsint<note>ainz einsint qu’il s’en  ] ainz einsint qu’il einsint s’en</note> qu'il
                    s'en aut prés la bataille del chevalier estrange, nos prenom le chevalier estrange
                    et en fesom seingnor. Mes ja puis ne se partira de ceienz s'il ne se velt perjurer
                    devant qu'il ait chevalier conquis et qu'il [f. 232 a] i aist un autre seingnor en
                    leu de soi. Par ceste parole poez vos connoistre tout apertement que la seingnorie
                    de cest chastel vos estes escheoite et que vos i estes remés en leu del seingnor qui
                    devant i estoit, qui s'en ala si tost com il a vos josté, si n'en istroiz jamés par
                    autre maniere que ge vos ai devisé.</p>
                    <lb/>
                    <p xml:id="d001l203" n="64" rend="numbered">Et ceienz, damoiselle, fait il, que faroie ge se ge estoie orendroit si gueriz que
                    ge peusse chevaucher?</p>
                    <lb/>
                    <p xml:id="d001l204" n="65" rend="numbered">Ce vos dirai ge bien, fet elle, vos sejorneriez ceienz tout, ja ne vos conbatreiz
                    se il ne n'avoit aucune aventure com arsoir fist qui seul chevalier en oustrast dis.
                    Mes alors vos convendroit il sanz faille conbatre encontre celui aprés ce qu'il se
                    seroit escapez de si fort con de dis chevaliers.</p>
                    <lb/>
                    <p xml:id="d001l205" n="66" rend="numbered">Autrement, fait il, ne me convindra<note>fait il, ne me convindra ] fait il, ne me
                    convindra, fait il, ne me convidra</note> ja conbatre?</p>
                    <lb/>
                    <p xml:id="d001l206" n="67" rend="numbered">Se fariez, fet elle, se una aventure avenoit que ge vos dirai. Il est voirs que aprés
                    a un autre chastel, en ceste forest meemes, et est nostre mortel enemi li sire que
                    le tient, por une damoiselle qui ceienz est, qui à mari ne le velt prendre. Et sachiez
                    certainement que celle damoiselle est la plus belle riens que ge unques veisse et
                    que ge l'en sache en ceste terre. Et por la sa beuté sunt einsint arresté, com vos
                    veez, tuit li chevaliers errant qui par ci passent et si vos dirai por quoi ce comenca,
                    quar ce ne fu mie sanz reson. [V]oirs fu que ceste damoiselle fu fille à unes des
                    plus belles dames del munde et à un des meillor chevalier que l'en seust ne pres ne
                    loing. Quant ceste damoiselle vint en aage de donz eanz, si fu prisiée de beauté et
                    loée de tout les chevaliers qui la vindrent voir sor toutes les damoiselles qui seussent
                    adonc, si com il disoient tout comunement. Et por la grant beauté [f. 232b] que ele
                    avoit la vindrent demander plusor chevalier à feme. Mes li peres, qui trop estoit
                    bon chevalier de soi, dist ne la donroit qu'il ja à chevalier se il ne fesoit autant
                    à loer por sa chevallerie com la damoiselle fasoit po sa beuté. Et insint le dist
                    le peres, com qui trop merveilleusement amoit la damoiselle. Et quant de cest pais
                    qui molt baoient à lui veoir oirent ceste novelle, i plusor s'en retrendent de lui
                    demander quar<note>quar ] ornar</note> chascuns ne sentoit pas endroit se qu'il feist
                    autant à loer de chevalerie com elle fesoit de bauté. Et en tel maniere, com ge vos
                    devis, demora li mariages de la damoiselle, quar puis ne fu nus si ardiz qui l'avenist
                    demander por le grant contredit qui estoit. Et tant deloial com chose que aventure
                    nos aporta un chevalier assez povre par semblant, quar il n'avoit avec soi ne chevalier
                    n'escuiers, et estoit as povre heniois que nus nel veist en tel maniere qui trop povre
                    nel tenist. Quant [fu] ceienz descenduz et herbegiéz et il ot oi novelle de nostre
                    damoiselle, il vint à som pere et li requist erranment en mariage. Il fu touz esbaiz
                    quant il vit que si povre chevalier le requiroit la fille qu'il avoit contredite à
                    tant riches homes et à tant chevaliers qui estoient renoméz de si grant proesce, si
                    li dist: «Tu as bien oi de tuit le convenant que ge ai fait de ma fille avoir». Et
                    respondi maintenant: «Se vos doutez que ne soie au si bon chevalier com elle est belle,
                    à l'esproeve m'en metez et ge sui prest que ge i entre». Atant respondi le peres et
                    dist: «Ge voi et connois que elle est tres belle. Coment porroie savoir que tu fusses
                    tres bon chevalier?». Et il respondi atant: «Tres bons chevalier ne porroit je ge
                    estre, ce m'est avis, en la age où ge sui encor, quar trop sui geunes hom à hestre
                    tel com vos [f. 232 c] demandez. Et neporquant se vos por moi connoistre melz que
                    vos ne faites, voilez faire une chose que ge vos deviseroie, ge seroie prist que ge
                    en feisse itant que vos diriez que assez en avroie fait». «Or dites donc» Dit li pere.
                    «Ge vos di, fist le chevalier, que nos preignoiz de vostre lingnage ou de vostre pais
                    touz le dis meillorz chevalier que vos i sachoiz et les metez en une place au melz
                    arméz qu'il porront estre, et vos aprés soiez en vostre paveillon ausint arméz com
                    li autre. Se ge les dis chevalier ne puis mener en un seul jor dusqua à otrance par
                    ma main, et vos aprés qui estes chevalier renomez<note>renomez ] reniomez</note> de
                    aute proesce, ge ne voill pas que vos à chevalier me tegnoit. Mes, se ge ce faiz en
                    un seul jor, donc vod[r]ai ge, s'il<note>s’il ] sils <br />46que vos la damoiselle
                    ] que vos a chevalier ne me teingnoit et que vos la damoiselle</note> vos est avis
                    que vos le doié faire, que vos la damoiselle me doignoiz, se vos cuidiez que ge en
                    soie digne». [Q]uant li peres oi ceste parole, il fu tout esbait del grant ofre quel
                    chevalier fesoit, et dist: «Ce vos ce poez faire que vos me prometez, ge vos donerai
                    ma fille et toute ma terre et devendra vostre chevalier». Et respondra maintenant:
                    «Or l'aperellez, quar ge le cuit faire, si Dex m'en velz aidier». Li peres, que ne
                    creust en nulle maniere que ceste chose peust avenir, et insint com il disoit, manda
                    les dis meillors chevaliers de son lignage et molt assembla grant pueple<note>pueple
                    ] puepbe</note> à ceste chose veoir, quar il le tenoit à trop grant mervoille. Et
                    quant il furent asemblé devant cest chastel, là meemes où vos veistes les paveillons
                    tenduz, li dis chevalier s'armerent et li peres ausint, qui bien se fiot tant en soi
                    qu'il cuidast le chevalier par sa proesce mener dusqu'à otrance assez leigerement.
                    Que diroie? li<note>li ] lir</note> chevalier qui estoit tot sels qui baoit [f. 232
                    d] à avoir la damoi[se]lle fu d'autre part arméz et assembla en mi la plaere as dis
                    chevalier voiant touz ces de cest pais, si si contint si merveileusement si bel qu'il
                    les otra touz dis par sum cors, si que li quatre en furent mort et li autre navré.
                    Aprés se conbati au seingnor et tant le tint cort qu'il l'en mena dusqu'à oltrance.
                    Quant il ot fait ce que ge vos cont, il demanda au pere à la damoiselle: «Convient
                    il greingnor provance que ceste n'a esté que ge ne soie au si bon chevalier com vostre
                    fille est est belle?». Li peres respondi: «Vos en avez tant fait que ge connois que
                    vos estes li meillors chevalier que ge onques veisse. Et por ce vos doin ge la fille
                    et la terre que ge teinge, et sui prest que ge mete moi meemes en vostre merci del
                    tot». Et insint avint del chevalier, com ge vos di, que la damoiselle li fu donée
                    par sa proesce. Et s'il li estoit bien avenu de ceste chose, autant si li mesavint
                    il aprés, quar li jor meemes qu'il l'ot esposée, qu'il devoient au soir gesir ensemble,
                    vint cesta part un chevalier errant qui le haoit de mortel haine, ne savom por quoi,
                    s'il le trouva là defors en la plaerie et l'ocist tot maintenant. Li peres à la damoiselle
                    ot trop grant duel de ceste chese et tant le prist en grief qu'il en acoucha au lit
                    et tant fu malades qu'il connut veraiment qu'il se moroit. Lors nos fist jurer sor
                    sanz à nos qui ceienz estiom que ge mes sa fille ne seroit mariée n'autre, s'il n'estoit
                    chevalier errant. «Et voill, fist il, que des ore en avant soient tojorz ci devant
                    X chevaliers armez, si que nul chevalier errant n'i past qui ne si esprove. Et si
                    aucuns les maine dusqu'à oltrance, ge voill que vos le reteignoit et qu'il ait ma
                    fille et ma terre. et qu'il soit seingnor de vos. Et se il est tex qu'il ne la voille,
                    retenet le ou [f. 233 a] il voille ou non, si sera sire de vos et li faites jurer
                    qu'il vos garantira à son pooir encontra tout dusqu'à tant quis autres i reveigne
                    qui les dis puist oltrer. Et en ceste maniere avroiz vos tot dis avez vos um proudome
                    qui sera sire en leu de moi, dusqu'à tant que Dex vos amaint a[u]cun<note>aucun ]
                    acum</note> où ma fille soit bien, quar se elle ne recouvroit mari par chevalier errant,
                    ausint com elle le perdi par chevalier errant, donc li feroit il trop mal avenu».
                    Par tel maniere, com ge vos cont, sire furent stabli devant cest chastel ces dis chevalier
                    que vos i trovastes ier et tant i seront que ceste damoiselle soit mariée.</p>
                    <lb/>
                    <p xml:id="d001l207" n="68" rend="numbered">Et durunt il tojorz? ce dit Erec.</p>
                    <lb/>
                    <p xml:id="d001l208" n="69" rend="numbered">Oil sire, fet elle, quar ja<note>ja ] iga</note> tant n'en i mora que l'en n'i remete
                    autres tout noviaux en leu de cels que l'en ocit. Si vos di que maint proudome i unt
                    esté occis qui à fforce i voloient passer chevalier, et maint otré.</p>
                    <lb/>
                    <p xml:id="d001l209" n="70" rend="numbered">Et qui fu, fait il, cil chevaliers qui à moi vint joster aprés ce que ge cuidoie estre
                    tout delivres?</p>
                    <lb/>
                    <p xml:id="d001l210" n="71" rend="numbered">Ce fu, fet elle, un des chevalier de la meison le roi Artus qui a nom Estor des Mares.</p>
                    <lb/>
                    <p xml:id="d001l211" n="72" rend="numbered">Coment, fait Erec, fu ce donc Hestor de Mares, le frere mun seingnor Lancelot dou
                    Lac? Et quele aventure le porta ca?</p>
                    <lb/>
                    <p xml:id="d001l212" n="73" rend="numbered">Il n'a mie grantment, fait elle, qui li vint et li aporta aventure ensi com vos estes
                    ore venuz. Et li avint si bien qu'il oltre le dis chevaliers, ansi con vos avez ore
                    fait. Aprés se combati à un chevalier que nos avom fet seingnor de nos, par l'aventure
                    que ge vos cont, qui ravoit ausi passé à force les Pas des Dis Chevaliers. Icelle
                    bataille de mun seingnor Hestor et de celui que nos aviom ceienz fu la plus merveilleuse
                    qui unques fust en cest pais à mon escient. Mes toutes vois, au darien, l'ocist Hestor
                    por ce que cil ne se voloit tenir à oltré. Nos preimes maintenant [f. 233 b] Hestor
                    en feimes seingnor de nos ou il voixist ou, et li feimes faire les seremenz que ge
                    vos ai devisé.</p>
                    <lb/>
                    <p xml:id="d001l213" n="74" rend="numbered">Donc me sembla il, ce dit Erec, qu'il se perjura vers vos, quant il s'en ala sanz
                    vos congiez.</p>
                    <lb/>
                    <p xml:id="d001l214" n="75" rend="numbered">Non fist, sire, sauve vostre grace, puis qu'il ne voloit la damoiselle il s'en pooit
                    bien aler quant il vos lessoit en son leu.</p>
                    <lb/>
                    <p xml:id="d001l215" n="76" rend="numbered">Coment, ce dit Erec, me convendra il donc remanoir ceienz por lui?</p>
                    <lb/>
                    <p xml:id="d001l216" n="77" rend="numbered">Sire, oil, vos en partiroiz mes devant q'uns autres i revendra qui remandra en vostre
                    leu. Et por ce vos portent cils de ceiens si grant honor com vos veez, quar il vos
                    tienent à lor seingnor. Si vos verroiz qu'il vos ferunt hui ou demain homage, et vos
                    lor feroit le sement donc ge vos ai parlé.</p>
                    <lb/>
                    <p xml:id="d001l217" n="78" rend="numbered">Et s'il avenoit orendroit, fait il, q'uns autres<note>autres ] autres autres</note>
                    chevaliers i revenist qui peust le dis<note>le dis ] le dis le dis</note> oltrer,
                    ne convindroit il que ge me combatisse orendroit à lui?</p>
                    <lb/>
                    <p xml:id="d001l218" n="79" rend="numbered">Nani voir, fait elle, por ce que vos estes navrez, aiez vos tel avantage que vos en
                    porriez aler touz delivre, s'il vos plesoit, mes li autres qui sorvindroit en vostre
                    leu remandroiz, quar sanz l'un ne seriom nos en nulle maniere.</p>
                    <lb/>
                    <p xml:id="d001l219" n="80" rend="numbered">Or me dites, fait il, la damoiselle qui ce[i]enz est, me donroit l'em à moillier se
                    ge la requeroie?</p>
                    <lb/>
                    <p xml:id="d001l220" n="81" rend="numbered">Nanni, fet elle, quar cil qu'il s'en ala ot le plus bel de la bataille. Mes se vos
                    l'eussiez oltré, à la damoiselle ne faullissiez vos pas, se vos le deingnissiez prendre.</p>
                    <lb/>
                    <p xml:id="d001l221" n="82" rend="numbered">[E]n tel maniere, com ge vos devis, convient Erec à remaner et à lessier la queste
                    une piecce del tens meement, tant com il demora leienz. Quant il fu gueriz, il convint
                    qu'il feist le serement que il la Tor des Dis Chevalier garderoit à honor de lui et
                    de cels de leienz et qu'il les mantendroit com ses homes dusqu'à tant [f. 233 c] q'uns<note>qu’uns
                    ] qu qu’uns</note> autres i reviendroit qui la seingnorie conquerroit. Et sachiez
                    que tout fust apelé li manoirs la Tor des Dis Chevaliers, por ce que li dis chevalier
                    gardoient le pas, si estoit cest chastiaux biaux et riches et forz. Et insint demora
                    leienz Erec ou il voxist ou non, et fu sire del chastel et de la terre tot environ.
                    Mes or leisse li contes à parler de lui et retorne à Lancelot por conter les merveilles
                    qui la vindrent à celui tens en sa forcenerie.</p>
                    <lb/>
                    <lb/>
                </div2>
                <div2 xml:id="d001c004" n="IV">
                    <head>IV PARTE</head>
                    <lb/>
                    <p xml:id="d001l222" n="1" rend="numbered">Or dit li contes que, quant Lancelot fu à ce menéz qu'il ot si del tout perdu le sens
                    et le memoire, qu'il ne savoit onques qu'il fesoit, ne il conoissot unques où il aloit,
                    ne plus que s'il fust une bete mue, il er[r]a si nuz com il se departi de Camalot
                    tout à pié mainte jornée, une ore avant et autre arrieres, et insint com aventure
                    le portoit. Il fu en point d'ore tanz et nerciz del halle et del soulel qui le soprenoit
                    si nu et si despoillié et si com il estoit, et fu molz enpiriénoz de ce qu'il travailloit
                    assez et men[g]oit<note>mengoit ] memoit</note> petit. Si fu tex atornéz ainceis que
                    li premiers ivers fu passéz qu'il n'estoit nul qui devant l'eust veu et connu<note>connu
                    ] tonnu</note> tres bien qui adonc l'encercast por Lancelot, s'il l'avisalt<note>s’il
                    l’avisalt ] s’il s’en a l’avisalt</note> molt longuement.</p>
                    <lb/>
                    <p xml:id="d001l223" n="2" rend="numbered">[U]n jor qu'il fesoit froit trop grant et trop merveilleus, si anuieux qu'à pou que
                    touz li monz n'estoit engelet de froit, li avint que aventure l'aporta si nuz com
                    il estoit, en braies et en chemise sanz plus vesteure, et tout nuz piez, et encor
                    estoit la chemise despecée en plus de quarante lex. Adonc vint il par aventure en
                    un paveillons [f. 233 d] qui estoit tenduz en une praerie. Et sachiez que cil dedenz
                    avoient si le paveilons garni encontre le froit qu'il n'estoit pas trop frieleux.
                    Et dedenz gisoit un chevalier et une damoiselle, et devant un arbreisel pendoit un
                    escu blanc, et dejoste avoit un glaive et un'espée. Il vient celle part et regarde
                    l'espée et l'escu ausint com se ce fust un bien sage home. Et lors estoit si matin
                    que li solez n'estoit<note>n’estoit ] n’estoit n’estoit</note> encore pas levez. Puis
                    saisist l'espée et la trait fors del fuerre. Et quant il l'a trate fors, il comence
                    à ferir en l'escu grandismes cox et amunt et aval et fait une noise si grant et si
                    merveilleuse com ce dis chevalier se combatissent ensemble, si despiece l'escu et
                    detrenche et amunt et aval et en abat grandisme chantiaux, com cil qui ne savoit qu'il
                    feisoit. Et neporquant il cuidoit veraiement que ce fust molt grant proesce et molt
                    grant chevalerie. À cel point et à cele tempeste qu'il fesoit oissi del paveillon<note>del
                    paveillon ] del paveillon del paveillon</note> un nain. Et quant il voit celui qui
                    depecoit l'escu en tel maniere, il conoist veraiement qu'il est droit foux et hors
                    del senz. Si a bien tant de ardiment por ce qu'il levoit de si povre afeire qu'il
                    li velt aler tolir l'espée. Si s'adrece vers lui et l'alert par le poing et le tire
                    à soi de tout sun pooir, mes unques por pooir qu'il ait ne li puet de mains oster.
                    Et cil, qui tout estoit forsenez, s'en corroce maintenant, si l'ahert par l'espaules
                    et le trouva legier et petit ne rienz ne li greva. Et si le giete en sus de soi et
                    le flatist à terre si fellenesement qu'à pou que cil n'ot le col rompu au cheoir qu'il
                    fist. Et Lancelot le leisse atant que plus de mal ne li feist ainz revient à l'escu
                    et comence à ferrir desus grandimes cox de l'espée ausint com il fesoit devant. [f.
                    234 a] [A]u point que li nains fu flatiz à terre, il ot si tres grant peor que cil
                    ne le tuast de l'espée qu'il tenoit qu'il comenca à crier à haute vois:</p>
                    <lb/>
                    <p xml:id="d001l224" n="3" rend="numbered">Aide!</p>
                    <lb/>
                    <p xml:id="d001l225" n="4" rend="numbered">Et ne demora gueires que del paveillon oisse un chevalier, et fu vestuz molt richement
                    et cauchiéz de [c]heuses com [en] ivers. Quant il voit le nain, il li demanda qu'il
                    a.</p>
                    <lb/>
                    <p xml:id="d001l226" n="5" rend="numbered">Que ge ai, sire, fait il? À pou que cist deables ne m'a occis.</p>
                    <lb/>
                    <p xml:id="d001l227" n="6" rend="numbered">Si li mostre Lancelot qui encor se conbatoit à l'escu. Li chevalier regarde Lancelot
                    qui si merveilleusement se tormente, si le voit grant de cors et forni de menbres,
                    et si povrement vestu et apareillié qu'il set veraiement que se il fust en sun droit
                    sens il n'alast pas en tel maniere por rienz del mund, quar el tens que touz li monz
                    est ausint com touz engeléz de froit, vait cist nuz piez et sanz cheval. Lors l'est
                    avis que molt feroit grant almosne que le porroit faire reposser et dormir por savoir
                    se il jamés porroit revenir en sun memo[i]re et sun escient. Lors s'en vait vers lui
                    por oster li l'espée des mains. Et Lancelot li crie:</p>
                    <lb/>
                    <p xml:id="d001l228" n="7" rend="numbered">Sire chevalier, ne veez pas avant, mes lessiez moi ma bataille, si feroit cortosie.
                    Et sachiez certainement que se vos sor cestui defens vos en entremetez, ge vos occirai.</p>
                    <lb/>
                    <p xml:id="d001l229" n="8" rend="numbered">Si hauce l'espée por lui ferir et s'en vait vers lui le grant pas. Et quant cil veoit
                    venir le cop, il aparcoit bien que ce seroit malvés ardement et fol s'il l'atendoit,
                    à ce qu'il est desarmez. Et por ce se retrait arrieres et s'en entra en sun paveillon
                    et prent ses armes, puis vient à Lancelot et li dit qu'il mete jus l'espée, et gite
                    la main por lui<note>por lui ] por lui por lui</note> tollir. Et cil qui trop estoit
                    corrocciéz de ceste chose hauce l'espée si tost com il le voit aprocher de lui et
                    li fiert par mi li heaume si durement que l'espée depiece en deus. Et cil est del
                    cop si [f. 234 b] entordit et estonéz qu'il ne se puet tenir en estant, ainz vole
                    à terre tex atornéz qu'il ne cuide jamés avoir mestier. Et li sanz li saut par mi
                    le nes. Et Lancelot qui plus ne li regarde, le lesse gessant et entre el paveillon,
                    et troeve la damoisele qui alors primes s'estoit esveillie. Et quant elle le veoit
                    venir, elle le conoist maintenant à homo fors del sens et el le resembloit trop merveilleusement.
                    Et ele escrie trop durement efrée [et] poereuse et saut del lit tout en chemise si
                    s'en fuit hors del paveillon au plus tost que ele puet, com cele que ne cuide ja estre
                    fors à honor, quar il li est bien avis que cil la doie tuer. Et Lancelot s'en intre
                    maintenant el lit, com cil qui assez avoit au froit et mesaise et mesaventure, si
                    se couche tot erranment et se comenca à couvrir au melz qu'il puet, si s'aise au melz
                    qu'il set, quar piece mes n'avoit en se dolor non. Et cele, qui fu hors saillie des
                    paveillon, quant elle trouva<note>trouva ] trouva trova</note> son ami gisant à terre,
                    ele cuide bien veraiement qu'il soit morz. Si giete un cri molt dolereus et dit:</p>
                    <lb/>
                    <p xml:id="d001l230" n="9" rend="numbered">Ha! lasse, morte sui.</p>
                    <lb/>
                    <p xml:id="d001l231" n="10" rend="numbered">Si se lesse sor lui cheoir et lors comence à faire le greignor duel del siecle. [A]
                    chief de piece revint cil de l'estordison et se drece en sun seant et oevre les elz.
                    Et quant il voit cele que si merveilleusement se doulousoit, il le blasme molt durement.
                    Et maintenant demande où cil est alez qui ensint l'a feru.</p>
                    <lb/>
                    <p xml:id="d001l232" n="11" rend="numbered">Ha! sire, fait li nains, por quoi le demandez vos? Por Deu, ne li faites mal, que
                    ce seroit pechié trop grant, quar certes il est li plus droit foux et li plus droit
                    hors del sens que ge unques veisse.</p>
                    <lb/>
                    <p xml:id="d001l233" n="12" rend="numbered">En [n]on Deu, fait li chevalier, ja, se Deu plaist, mal ne li ferai, ainz le retendrai
                    avez mois se unques [f. 234 c] ge puis et le regarderai tant qu'il sera, si Deu plaist,
                    gueriz et respassez. Et certes, se ge pooie faire, ge sai veraiement que g'en seroie
                    encor servit et honoret de plusorz gens, quar se ge conu onques home por bien ferir,
                    ge sai veraiement que cil a esté prodom et bon chevalier, por quoi ge n'avrai jamés
                    joie se ge ne'l puis remetre en sum droit sens et en sun droit memoire, ainz qu'il
                    se parte de moi.</p>
                    <lb/>
                    <p xml:id="d001l234" n="13" rend="numbered">Par foi, sire, fait la damoiselle, il est leienz en cel paveillon.</p>
                    <lb/>
                    <p xml:id="d001l235" n="14" rend="numbered">Et il se droice maintenant et s'en vait cele part. Et quant cil est venuz celle part,
                    il voit que Lancelot s'estoit couchiéz el lit et se dormoit molt fermament, con cil
                    qui tant estoit travailliéz que merveille estoit qu'il n'iert morz piece. Il est molt
                    liéz de ceste aventure, si vient au lit et prent la robe à la damoiselle et li aporte
                    fors et la fait vestir. Puis dist au nain qu'il mont sor un roncin et al[as]t au Blanc
                    Recet et die à sum frere qu'il viengne à llui, ne n'el laist en nulle maniere cil
                    mandement de son seingnor, et sa haste d'aler tant que au frere au chevalier vint
                    et li dit som mesage. Cil chevalier qui voloit Lancelot retenir avoit nom Blian. Et
                    li autres avoit nom Belinam. Et estoient andui frere germain et chevalier de grant
                    proesce. Et Belinanz fu venuz à sun frere, cil li dist tout erranment:</p>
                    <lb/>
                    <p xml:id="d001l236" n="15" rend="numbered">Bel frere, ge vos ai mandé por une des plus belles aventures del siecle qui hui m'est
                    avenue. Si la vos voill conter, quar por autre chose ne vos ai ge mandé si hastivement.</p>
                    <lb/>
                    <p xml:id="d001l237" n="16" rend="numbered">Et lors li conte coment uns homo tout hors del sens, nus et depris, et el plus povre
                    habit où il veist onques home est ceste part venuz tout maintenant:</p>
                    <lb/>
                    <p xml:id="d001l238" n="17" rend="numbered">Et est, fait il, si tres durement nices qu'il se combati grant piece à mon [f. 234
                    d] escu qui devant mon paveilon pendoit. Et quant ge li corru sus por tollir l'espée
                    qu'il tenoit, il me dona si tres grant cop par mi le heaume que puis que ge sui premes
                    chevaliers ne sui ge tant grevéz par le cop d'un seul home, ce vos creant ge loiaument,
                    com ge sui adonc. Et par ce connois ge bien et sai veraiement qu'il ha esté d'aute
                    lingnage et proesce et seroit encor, se Nostre Sires li voloit doner santé. Por ce
                    vos mandai ge à venir ca<note>ca ] co</note> que vos me doness conseill de ceste chose
                    et que ge porroie faire, quar ge le voloie tant tenir entor moi, s'il peust estre
                    qu'il eust santé en aucune chose.</p>
                    <lb/>
                    <p xml:id="d001l239" n="18" rend="numbered">Par foi, sire, fait cil, ge ne vos en sai pas tres bien conseillier selon ce que ge
                    voicise, quar qui de sa santé s'en vodroit entremetre, il convindroit qu'il fust mis
                    en un leu coi et repost et loing de gent où il n'eust lumere nulle.</p>
                    <lb/>
                    <p xml:id="d001l240" n="19" rend="numbered">En [n]on Deu, fait Blianz, se nos poiom tant faire qu'il fust à ma fortaiesce, de
                    ceste chose le porriom vos bien aasier. En en pensom qu'il i soit portéz s'il unques
                    puez estre.</p>
                    <lb/>
                    <p xml:id="d001l241" n="20" rend="numbered">[L]ors entrent el paveillon et voient Lancelot qui encor se dormoit molt seurement
                    com cil qui piecca mes n'avoit en autant de repous. Et quant il voient ce, si dient
                    qu'il le lierunt de cordes et de chaiennes el lit meemes là où il gist qu'il ne se
                    puist remuer. [T]out ensint com il le distrent le firent, quar el lit meemes où il
                    se dormoit le lierent il si fort, qu'adonc ne fust nus hom tant sains ne tant fors
                    qui s'en peust deslier, se il bien voireist, se il ne fust de trop desmesurée force.
                    Et quant il l'orent ce fait, il mandent escuiers et garcons et dient qu'il le ferunt
                    porter à la fortaresce Bliant. Et cil le lievent maintenant atout le lit, qui estoit
                    de fust et [f. 235 a] l'en portent là où il lor estoit comandé<note>comandé ] comamande</note>.
                    Et Lancelot qui tant avoit eu de mal et de mesaise qui merveille ert qu'il n'estoit
                    pieca mort et ert adonc au repos venuz, se dormi si fermement qu'il ne s'esveilla
                    onques à cele foiée devant qu'il fu venuz au recet Bliant. Mes à ce qu'il fu à terre
                    mis, il s'esveille et ovri lex elz et se volt deslier, mes ce ne puet estre. Il li
                    deslierent les mains et li donerent à mengier. Et il mengia molt bien com cil qui
                    piece, mes n'avoit eu fors mal et mesaise, si le tint Bliant avec lui en tel maniere
                    tout le remenant de iver et tout l'esté qui aprés vint. Et molt se pena de sa guerison,
                    s'il peust estre, mes unques par painne ne por travaill qu'il i peusent metre ne pot
                    adonc torner à gerison, quar à Nostre Seingnor ne pleisot mie. Et neporquant il lor
                    senbla tant pesibles et tant soef qu'il li quistrent robe belle et riche et le lessierent
                    entre els aler et venir ausint com un autre home, en tel maniere qu'il n'estoit enprisonez,
                    mes d'un petit aniaux qu'il li avoient mis por ce qu'il n'alast loing ne qu'il ne
                    lor escapast. Si amenda molt dedenz celui termine et revint molt en sa beauté et en
                    sa force, mes unques n'ot home leienz qui connoistre le peust. Et neporquant à la
                    beauté de lui et au corsage et à l'estature disoient bien tuit cil qui le veoient
                    qu'il n'eust estre à merveille preudom et bon chevalier, si en estoient molt dolent
                    et molt corroccie tuit cil de l'ostel de ce qu'il ne li pooent trouver à lor volenté
                    gerison de sa maladie. Einsint fu leiens Lancelot tout l'esté et autre saison dusqu'à
                    Noel. Ne ja ne se fust partiz à celui termine se ne fust une aventure qui avint à
                    Bliant et si vos dirai quele.</p>
                    <lb/>
                    <p xml:id="d001l242" n="21" rend="numbered">[U]n ior qu'il fesoit froit grant [f. 235 b] et merveilleus, avint que Bliant se fu
                    levéz auques matin, et ot prises ses armes et montéz et son cheval et se parti de
                    son ostel et insint armez com il estoit, et bahoit aler en la foreste qui pres d'ilec
                    estoit por querre joste, se il peust trouver chevalier privé n'estrange. Et il estoit
                    acoustuméz de ce faire<note>de ce faire chascum jor com ] de ce faire chascum jor
                    faire com</note> chascum jor com cil qui estoit uns des bons chevalier del pais. Quant
                    il se fou un pou esloingniéz de son hostel, il encontra deus freres chevalier néz
                    del pais, qui le haoient de lonc tens et de mortel haine. Quant il le voient seul,
                    il li escrient qu'il est morz, si li lessent corre tant com il cheval poont aler.
                    Et Bliant, qui molt estoit preudom, ne fait pas semblant de coardise ne qu'il ait
                    talent de fuir, ainz les atent. Et cil brisse ambedeus lor glaives sor lui, mes de
                    la sele ne le remuent. Il l'en fiert l'un si durement qu'il li brisse son glaivée
                    en mi le pit, mes autre mal ne li fait. Et puis s'en passe outre por parfaire son
                    poindre. Il traient les espée et corent sus à Bliant por lui domagier de tout lor
                    pooir. Et li se defent molt durement et se coevre de son escu, com cil qui bien le
                    savoit, et lor done souvente foiz de grant cop<note>cop ] cor</note> là où il les
                    puet ataindre. Mes cil furent dui s'entr'amoient con frere estoient andui bon chevalier,
                    si aida li uns à l'autre de si grant cuer et de si grant volunté qu'à force convint
                    à Bliant guerpir place ou il voxist ou non ou à morir tout maintenant. Si ne fu mie
                    grant mervelle, si lor trouva por ce le dos, quar il l'avoient ja navré en plus de
                    set leux et tant ot ja perdu del sanc qu'il en estoit auques afebloiez. Quant cil
                    virent qu'il se fu mis à la fuie, il li crient:</p>
                    <lb/>
                    <p xml:id="d001l243" n="22" rend="numbered">Cuivert, ne la garroit ja vostre fuie ne vos garantira que vos n'i muiroiz!</p>
                    <lb/>
                    <p xml:id="d001l244" n="23" rend="numbered">Si l'enchauchent tant com il puent, mes cil seoit en un cheval [f. 235 c] fort et
                    isnel qui l'osta si en petit d'ore le lor mains, et li l'esloingne de ses enemis qu'il
                    l'en prisa pou le dangnier. Si s'en vint en tel maniere corrent à son recet et trouve
                    la porte defermée, si entre dedenz tout einsint à cheval com il estoit. En tel maniere
                    quant il vint<note>Et li avint en tel maniere quant il vint] Et li avint en tel maniere
                    quant il vint et li avint en tel maniere quant il vint</note> leienz qu'il ne trouva
                    ne serjant ne home qui aidier li peust. Et cil qui por lui occire le sivoient entrent
                    aprés. Et quant il les voit venir, il descent de sou cheval et entre en une chambre
                    où Lancelot se gisoit touz vestuz. Et li autre dui descendent ausint et leissent lor
                    chevaux en mi la sale et se fierent en la chambre aprés celui qu'il sevoient. Et quant
                    Bliant voit qu'il ne porra guerir à els, il met la main à l'espée et s'apareille de
                    defendre sum cors com cil qui ne se leira pas ocirre tant com il se puist garantir.
                    Et cil qui molt cuident estre asseur et de ce qu'il n'ont leienz home trové qui de
                    rienz lor nuise, et se voient deus et celui seul, s'asaillent molt viguereusement.
                    Et cil se defendoit au melz qu'il puet, mes tant avoit esté grevéz qui molt en ert
                    afebloiéz de sa force. Por ce a il grant doutance qu'il n'i miure à ceste foiée. [Q]uant
                    Lancelot voit davant lui la meslée encomencée si grant, encor fust nul fox et hors
                    del sens, toute voies connut il Bliant qui maint bien li avoit fait, et soit que cil
                    le voloient ocire. Et il n'est tant corrocciéz qu'il velt saillir cele part por lui
                    aidier, quant il sent que li anel del fer es piez li estoient le bleccent durement.
                    Lors s'areste del corroz qu'il a et prent les aniaux à deus mains et les tire de celle
                    angoisse qu'il en delivra andeus ses piez, quar il les ronpi tot maintenant. Mes il
                    en a andeus [f. 235 d] les mains sanglentes et le cuir des doit rompu au tirer qu'il
                    avoit fait. Quant il est delivré dex ainaux, il n'avra tant de sens qu'il priegne
                    espée ni escu dunt il se peust bien garnir à cele foie, quar en la chambre en avoit
                    grant planté, ainz cort tot des<note>des ] des des</note> arméz à l'un des deus chevaliers
                    et le prent à heaume et le tire si fort vers lui qu'il le fait flatir contre terre
                    ou cil voille ou non voille. Puis l'ahert au poing et li tolt l'espée qu'il tenoit
                    et lesse celui gisant à terre qui bien cuida avoir le col ronpu del dur cheoir qu'il
                    ot pris. Et il leisse corre à l'autre et li dona si grant cop par mi le heaume que
                    nulle armeure nel garantist qu'il ne li face plaie grant et parfunde merveilleusement.
                    Et quant il se sent si mal, il se regarde et voit tout desarméz qui feru l'ot. Si
                    se merveille tant coment ce puet estre qu'il a ardement<note>ce puet estre qu’il a
                    ardement de ce ] ce puet estre qu’il a ardement ce puet estre de ce</note> de ce faire
                    qu'il en devint tout esbais. Et neporquant, por ce que bleccié l'ot et qu'il s'en
                    velt venchier, drece il l'espée contremont por lui ferir par la teste, mes Bliant
                    ne li soiffre mie, ainz auce la soe hespée et fiert celui si durement qu'il li colpe
                    le braz par entre l'epaule et le coute. Et quant cil se sent meaigné, il s'en torne
                    fuiant grant ore. Et quant li autres à cui Lancelot avoit l'espée tollue se fu relevéz
                    et il vit que la desconfiture estoit torne sor els, il se fierent hors de la chambre
                    et s'en torne fuiant et vient à sun cheval, si monte au plus melz qu'il puet. Et autresint
                    refait li freres, quar grant poor a d'avoir encore pis, si s'en vont en tel maniere
                    hors de leienz por garantir chascun sa vie. Et Lancelot remaint leienz et se recouche
                    en sun lit. Et Bliant, qui molt est liéz de ceste bone aventure, se desarme quant
                    il voit que cil s'en sunt alé et atent [f. 236 a] tant que si serjant vindrent de
                    la [de]forz qui encor ne savoient rienz de ceste affere. Ne li ne lor en dit rienz
                    ne unques n'en parla dusqu'à soir que si freres vint leienz. Celle nuit fist Bliant
                    Lancelot mangier avec lui, et ence qu'il mengioient Belinanz regarde et voit la nape
                    toute ensanglentée del sanc qui des mains Lancelot cheoit, com cil qui tout avoit
                    ronpu le cuir des doiz et les mains despecciées. Il le mostre à Bliant et li dit:</p>
                    <lb/>
                    <p xml:id="d001l245" n="24" rend="numbered">Esgardez, esgardez, bel frere, com nostre oste suinie durement. Certes grant pechié
                    a fait cil qui est si l'a bleccié.</p>
                    <lb/>
                    <p xml:id="d001l246" n="25" rend="numbered">En [n]on Deu, frere, fait Bliant, ge ne m'en merveill mie s'il est blecciez, mes ge
                    sui plus hesbaiz que de rienz que ge unques veisse coment il pot faire ce qu'il a
                    fait, quar ge ne vi unques à home dehaitié faire si grant merveille com il a fait
                    en cest jor d'ui. Et si vos dirai quele.</p>
                    <lb/>
                    <p xml:id="d001l247" n="26" rend="numbered">Lors conte coment li dui l'orent enchacié tresqu'en la chambre et l'eusent ocis sanz
                    respit, se ne fust cil qui por lui secorre rompi ses aniaux à la force de ses mains
                    et puis tollu à ll'un des deus chevaliers s'espée et les eust andeus occis se il ne
                    ss'en fus[sent] foi:</p>
                    <lb/>
                    <p xml:id="d001l248" n="27" rend="numbered">Et ensint me retoust il de la mort où ge estoie venuz se sa proesce ne m'eust aidié
                    et valu.</p>
                    <lb/>
                    <p xml:id="d001l249" n="28" rend="numbered">[Q]uant Belinant entent cest aventure il seigne de la merveille qu'il en a, si dit:</p>
                    <lb/>
                    <p xml:id="d001l250" n="29" rend="numbered">Ha! Dex, quel domage de ce qu'il n'est en sun droit sens. Certes, ge ne crerai jamés
                    riens s'il n'a esté uns des meillors del munde.</p>
                    <lb/>
                    <p xml:id="d001l251" n="30" rend="numbered">Et insint parolent li dui frere de Lancelot, et molt lor poise durement de ce qu'il
                    ne conoissent et qu'il ne sevent dum il est. Et li sires de leienz dit qu'il ne metra
                    jamés en aniaux ne en buies, quar il [f. 236 b] se tient assez en pes. Sanz faille
                    il estoit tout dis ausi coiz et ausint pesibles com s'il fust en son droit sens, ne
                    ja ne deist mot se par aventure ne fust. Mes ce l'ociot del tout qu'il ne mengoit
                    ne bevoit se trop petit non, et ce est la chose qui plus longement le tint en sa maladie.
                    Deus anz fu Lancelot en tel maniere avec Bliant qu'il ot si del tout perdu les sens
                    et la memoire que il ne savoit onques que il fesoit. Ne unques dedenz celui termine
                    ne vint home leienz non, quar il meemes ne le savoit pas. Mes sor touz cels qui leienz
                    estoient en avoit pitié<note>pitié ] petie</note> li nains por ce qu'il le veoit si
                    bel et si bien, disoit tout dis:</p>
                    <lb/>
                    <p xml:id="d001l252" n="31" rend="numbered">Ge ne crerai jamés riens que ja voie, se cist fox n'est gentis hom durement, quar
                    trop le resemble bien.</p>
                    <lb/>
                    <p xml:id="d001l253" n="32" rend="numbered">À l'entrée d'un iver avint que par devant la tor où il manoit trespassa un porc salvage
                    et aprés lui venoient plusor cheins grant et merveillieus qu'il le voloient prendre,
                    mes il s'aloit trop bien defendant et lor livroit souvent estal. Mes aprés le chiens
                    ne venoit veneur ne serjant nul et ce estoit une chose qui assez les decoragoit de
                    lor fuite. Lancelot estoit à querniaux de la tor et quant li vit que li pors s'en
                    ala en tel maniere par devant lui, il li prent volunté d'aler aprés, si descent erranment
                    et vient à la porte. Si troeve un cheval tout enselé et un glaive drecié as murs et
                    une spée qui pendoit à l'arcoron de la sele. Il vient à cheval et saut en la sele
                    trop legierent et s'en ist de leienz et s'en vait aprés le porc tant com il puet esperoner.
                    Li nains ot veu toute ceste chose et coment il fu saillit sor li destrier et coment
                    il se parti de leienz, si set bien que ce est aprés le porc. Il ne tient mie ceste
                    chose à gas. Por ce dit il qu'il ira aprés [f. 236 c] por veoir que ce porra estre.
                    Si vint à sum roucin et monte et s'en vait ferant des espons aprés Lancelot. Mes por
                    pooir qu'il ait ne li puet ataindre com cil qui ja estoit bien eloingnez. Et Lancelot
                    qui s'en vait en prés le porc tant com il puet del cheval treire, se fiert en la forest,
                    et cil fu ja entréz là ù elle estoit plus esspesse. Et Lancelot le suit toute vois
                    del plus pres qu'il puet ccriant et esmouvant les chiens à sum pooir, si atant el
                    [a]lé en tel maniere qu'il vint en une valée. Et lors s'areste li porc et dona estal
                    as chiens si qu'il en ocist plusors en pou d'ore. Et Lancelot qui venoit aprés s'en
                    vient par le porc le glaive aloignié et le fiert si durement que li glaives vole en
                    piecces, mes au porc ne fist il nul mal. Et cil qui fu aorcéz fiert li cheval par
                    mi le flans si durement qu'il le porfent tout et l'abat en mi le chemin. Et Lancelot
                    salt maintenant sus et a tant de sens qu'il met la main à l'espée et la trait del
                    fuerre. Et li porc li acort et l'ataint en la cuisse si qu'il li fait plaie grant
                    et merveilleuse. Et cil li fiert de l'espée si angoissoiement et merveilleusement
                    qu'il li fait la teste voler, mes il se sent tel atorné de la plaie qu'il ot receue
                    qu'il ne puet aler avant ne arrieres, ainz remaint ilec asez angoisseus et destroit.
                    Il s'aset desouz un arbre, ne n'a mie tant de sens qu'il sache sa plaie estanchier
                    qui ne cesse de sainnier à foison. Et quant vint à hore de none, il avint que par
                    devant lui trepassa un hermite viell et a[n]cien et preudom durement. Quant il trouva
                    le porc ocis et les chiens gisant tout en tor, dun il li avoit de morz et de navréz
                    à grant planté, et il vit d'autre part Lancelot qui si gisoit desouz un arbre, si
                    navré qu'il n'avoit pooir de soi remuer, il se torne [f. 236 d] maintenant vers lui
                    et le salue molt humblement. Et cil qui à riens n'entent ne nul bien<note>bien ] bibien</note>
                    ne savoit, ne li respont mot. Et li proudom li demande qu'il a.</p>
                    <lb/>
                    <p xml:id="d001l254" n="33" rend="numbered">Ge sui, fait il, navrez.</p>
                    <lb/>
                    <p xml:id="d001l255" n="34" rend="numbered">Et qui vos navra, bel sire, fait il?</p>
                    <lb/>
                    <p xml:id="d001l256" n="35" rend="numbered">Et il est si nices<note>nices ] niees</note> que il ne li set dire fors que li mostre
                    la beste.</p>
                    <lb/>
                    <p xml:id="d001l257" n="36" rend="numbered">Sire, fet li prodom, vos estes maubailliz, se vos n'avez secors preuchennement, quar
                    vos avez trop del sanc perdu. Por ce vos loeroie ge, se vos le poez faire, que vos
                    en veni[s]sie tresqu'à une nostre meison qui pres de ci est. Et illec porriez vos
                    tost trouver qui de ceste plaie vos metoit à guerison.</p>
                    <lb/>
                    <p xml:id="d001l258" n="37" rend="numbered">Fuiez vos de ci, fait il, que ge n'ai nul mal.</p>
                    <lb/>
                    <p xml:id="d001l259" n="38" rend="numbered">Ha! sire, fait il, por Deu, que est ce que vos dites? se Dex me conselt, ge cuit que
                    vos estes ocis.</p>
                    <lb/>
                    <p xml:id="d001l260" n="39" rend="numbered">[Q]uant Lancelot entent que cil le tient si à parole, il li anuie trop durement. Il
                    prent s'espée qui devant lui gisoit et la hance por ferir le preudome, mes cil s'en
                    ait arrieres. Et quant il voit qu'il n'i puet avenir, il li giete et l'en cuide bien
                    ferir, mes cil guenchoit. Et par ce se garantist. Lors s'aparcoit bien li ermites
                    et connoist veraiement que cil est fors de sens qui ocire li velt, si li en prent
                    greigno[r] pieté qu'il ne fesoit devant, por ce que bel home le veoit. À cel point
                    que li preudome estoit en tel maniere devant Lancelot trop desconseillié com cil qui
                    ne savoit qu'il peust faire de ceste chose, atant e vos venir le nain qui sivoit Lancelot.
                    Et quant il li troeve navré il l'en est trop doulenz, si dit:</p>
                    <lb/>
                    <p xml:id="d001l261" n="40" rend="numbered">Ha! sire, las! morz est par defaute de garde[r].</p>
                    <lb/>
                    <p xml:id="d001l262" n="41" rend="numbered">Et li preudom li demande:</p>
                    <lb/>
                    <p xml:id="d001l263" n="42" rend="numbered">Nains, qui est il, le connois tu?</p>
                    <lb/>
                    <p xml:id="d001l264" n="43" rend="numbered">Si m'ait Dex, fait il, nanni. Ge ne sai qu'il est ni rienz ai fors tant qu'il uns
                    hom fors de sens qui a demoré chiez munseingnor deus anz et plus, ne unques ne seumes
                    verité [f. 237 a] de lui. Or m'en est ci avenu que si missires puez savoit qu'il soit
                    navréz en tel maniere, il m'en onira, quar ge le devoie garder.</p>
                    <lb/>
                    <p xml:id="d001l265" n="44" rend="numbered">Lors descent de sun roncin et demande à Lancelot s'il vodra monter, et il dit qu'il
                    montera, si se drecce à molt grant angoisse. Et quant il l'est montéz à quel que painne,
                    le preudome l'en mainne à sun hermitage, qui assez estoit pres d'illec, et li nains
                    s'en vet avec els com cil qui n'osoit retorner à sum hostel por ce que Lancelot estoit
                    navrez, qu'il devoit garder. Quant il fu la venuz grant joie en firent dui preudomes
                    qui leienz manoient hermite, et avoient esté trop bon chevalier au siecle et estoient
                    frere germain, et hestoient leienz entré en cel hermitage por une meschiance qui lor
                    estoit avenue. Li uns savoit molt de plaies guerir, si s'en entremist molt por l'amor
                    de Deu qu'il le gueri et molt en n'avoit grant pitié toutes les foit qu'[i]l les regardoit,
                    por ce qu'il le veoit si bel home et fors del sens. [U]n jor le comenca à regarder
                    molt viselment et tant l'avisa en tel maniere qu'il conut bien veraiemeent que ce
                    estoit misire Lancelot dou Lac. Et il comenca maintenant à batre ses paumes et à faire
                    le greignor duel del munde et à dire sa haut que tuit li autre l'entendoient bien:</p>
                    <lb/>
                    <p xml:id="d001l266" n="45" rend="numbered">Ha! las! Quel duel et quel domage quant li plus preudom del munde est perduz per tel
                    meschiance!</p>
                    <lb/>
                    <p xml:id="d001l267" n="46" rend="numbered">Li autre s'asemblent illec et li demandent por quoi il mainne cest duel.</p>
                    <lb/>
                    <p xml:id="d001l268" n="47" rend="numbered">Ge le maing por ce, fait il, que ge voi toute chevallerie et toute proesce pardue
                    el cors d'un seul home, si est la greignor meschiance qui onques avenist à mun tens
                    el roiaume de Logres.</p>
                    <lb/>
                    <p xml:id="d001l269" n="48" rend="numbered">Et il s'aparcoivent erranme[n]t qu'il l'a reconnu l'ome forsene si sunt molt desirant
                    de savoir qui il [f. 237 b] est. Et li demant et il lor respont:</p>
                    <lb/>
                    <p xml:id="d001l270" n="49" rend="numbered">Ge vos di, fait il, qu'il a sté li mellor chevalier qui unques portast armes el roiaume
                    de Logres et li chevalier dunc li roi Artus sera plus corrocciéz quant il savra ceste
                    ce nouvelle. Et se vos ne savez son nom, ge le vos dirai. Sachiez que ce est misire
                    Lancelot dou Lac, li meillors del munde.</p>
                    <lb/>
                    <p xml:id="d001l271" n="50" rend="numbered">Et quant li autre entendent ceste parole, il comencent à praindre et à regreter, et
                    dient:</p>
                    <lb/>
                    <p xml:id="d001l272" n="51" rend="numbered">Ha! Dex, tant a ci grant dolor et grant domage! Sire Dex, por quoi soufristes vos
                    à avenir si grant meschiance com cest est de si preudome com cist estoit qui fesoit
                    toute li munde trembler avant soi par sa chevalerie?</p>
                    <lb/>
                    <p xml:id="d001l273" n="52" rend="numbered">Assez le plaingnent et regretent com cil qui plus n'en pooent faire. Et li nains en
                    plore molt temdrement. Et il regarde le nain et quant li le voit prorer, il li demande:</p>
                    <lb/>
                    <p xml:id="d001l274" n="53" rend="numbered">Por quoi plores tu?</p>
                    <lb/>
                    <p xml:id="d001l275" n="54" rend="numbered">Et cil li rispont tot en plorant:</p>
                    <lb/>
                    <p xml:id="d001l276" n="55" rend="numbered">Ha! sire, ge plor por vos et se devroit faire touz li munz.</p>
                    <lb/>
                    <p xml:id="d001l277" n="56" rend="numbered">Et il ne li chaut de rienz qui li die, com cil qui estoit la plus nice chose del munde.
                    Tant demora leienz Lancelot avec le preudomes qu'il fu gueriz de la plaie que li porc
                    li avoit fait. Un soir qui s'estoient couchié et qu'il se dormoient et li nains, s'en
                    oissi avec lui Lancelot de leienz, et se mist en la foreste tout en une sentele qui
                    aloit au travers de la forest. La lune<note>lune ] lume</note> luisoit clere où il
                    se reconfortoit molt. En tiel maniere erra toute la nuit à pié, qu'il ne savoit où
                    il aloit ne qu'il feisoit, et lendemain ausint. Si li dure cel forcenerie d'aler trois
                    mois entiers. Mes ce n'estoit mie droite voie qu'il alast, quar là où il estoit s'asenoit
                    aucune foiz et il trovoit riens qu'il li pleust, il li reparoit bien diz iorz ou deure.
                    Et memement à une fontaine qui estoit en mi la forest où pastors reproient por les
                    betes de la foreste [f. 237 c] qu'il regardoient, i repera il bien deus mois entiers
                    por ce qui li portoient chascun de lor pain et por ce que folle veoient. Si se contint
                    en tel maniere deus mois avec le pastor, mes molt empira dedenz celui termine et taint
                    et neira et amegroia. Et la chose que pis le fist adonc<note>adonc ] andonc</note>,
                    si fit ce qu'il li tolirent sa robe et ses solers, si qu'il remest tout nu piez en
                    braies et en chemise. Et por lui plus asoter le tondirent le brechier, si que nus
                    qui le veist ne le peust pas adonc reconoistre. Un jor li demanda uns des pastors:</p>
                    <lb/>
                    <p xml:id="d001l278" n="57" rend="numbered">Di moi, foux, coment as tu nom?</p>
                    <lb/>
                    <p xml:id="d001l279" n="58" rend="numbered">Et il li dist et insint com a la bocche et li vint non mie par sens qu'il eust.</p>
                    <lb/>
                    <p xml:id="d001l280" n="59" rend="numbered">Ge ai non, fist il, Lancelot del Lac.</p>
                    <lb/>
                    <p xml:id="d001l281" n="60" rend="numbered">Et cil comencent à rire et dient:</p>
                    <lb/>
                    <p xml:id="d001l282" n="61" rend="numbered">Certes bien le resemblez vos celui bon chevalier que l'en apelle munseingnor Lancelot
                    del Lac.</p>
                    <lb/>
                    <p xml:id="d001l283" n="62" rend="numbered">Se ge nel semble, se le sui ge.</p>
                    <lb/>
                    <p xml:id="d001l284" n="63" rend="numbered">Ceste parole distrent li bergier par gas à un hermite qui pres d'ilec estoit herbergiez.
                    Et gisoit Lancelot maint foiz devant son hostel, ne li preudom n'avoit pas tant d'ardement
                    qu'il le feist nulle foiz entrer en sun hostel, quar il cuidast bien que cil le tuast
                    s'il fust avec lui seul et seul, por ce qu'il le veoit si forcené. Tout fust il eusint
                    que li berchier li eussant dit ceste chose, non mie por ce qu'il le creust mes par
                    gabarie, li preudom ne li tui pas à gas, ainz le mist en escrit, et puis fu à la cort<note>puis
                    fu à la cort ] fu puis fu feu fu a la cort</note> le roi Artus, mes ce demore grant
                    tens aprés. Por travaill que Lancelot soufri illec en sa forcenerie et fu puis apellée
                    la fonteinne la Fonteinne Lancelot. Et li dura cist nom tant con crestiantez durra
                    en Engleterre. [E]n tel povrece et en tel mesaise demora Lancelot devant l'ermitage
                    de nuit et de jor devant la fonterane avec les bergiers [f. 237 d] demi an et plus.
                    Il ot taint de mesaise de boiure et de mangier que quant il pooit prendre aucune beste
                    par aventure, il l'occiot et en mangioit la char toute crue atout le cuir, et insint
                    com sa forsenerie et la rage qu'il avoit fain li fesoit feire. Mes atant or lesse
                    li contes à parler de lui et retorne à Erec por conter coment il s'en issi del Chastel
                    as X Chevaliers.</p>
                    <lb/>
                    <lb/>
                </div2>
                <div2 xml:id="d001c005" n="V">
                    <head>V PARTE</head>
                    <lb/>
                    <p xml:id="d001l285" n="1" rend="numbered">Or dit li contes que aprés ce que Erec fu gueriz de la plaie que Hestor li avoit fait,
                    si com li contes a ca devisé, il demora leienz bien trois mois et plus, ne unques
                    ne s'en pot partir ne la damoiselle ne puet veoir, cele por cui toutes ces choses
                    qui plus li grevoit, quar par ce que l'en li prisot tant de beauté l'aveist il trop<note>trop
                    ] tropr</note> voluntiers, s'il peust estre. Tant demora leienz en tel maniere sires
                    et mestres de toutes les choses de leiens, fors solement de la damoiselle, à aise
                    de boiure et de mangier et à malaise de ce qu'il ne pust passer la po[r]te qu'il ne
                    se perjurast, s'il ne li convenist à force conbatre, que aventure aporta à cele part<note>aporta
                    à cele part de munseingnor] aporta cele part a cele part de munseingnor</note> de
                    munseingnor Gauvain tout seul sanz conpeingnie, arméz de toutes armes et prest de
                    bataille, se il trovast qui l'asaillist, si com il convenoit<note>convenoit ] comvenoit</note>
                    que chevalier errant fust. Quant il vint pres del paveillons et il oi parler de la
                    costume qui i estoit que à dis chevaliers le convindroit combatre s'il i voloit passer<note>passer
                    ] passer passer</note>, il dist que assés estoit ceste costume malveise et anuieuse
                    et perilleuse as chevaliers trespassanz, et demande se nus chevaliers hom i estoit
                    encor passéz à force:</p>
                    <lb/>
                    <p xml:id="d001l286" n="2" rend="numbered">Oil, ce li [f. 238 a] dist uns hom qui ce li contoit, dui chevalier solement i sunt
                    passé à honor, mes tuit li autre que aventure i a portéz i unt i estre ou mort ou
                    vencuz.</p>
                    <lb/>
                    <p xml:id="d001l287" n="3" rend="numbered">Or avienge, fait il, com Dex vodra. Puis que autres i sunt passez, ge m'en metrai
                    en aventure, quar se ge por tant retornoie, l'en le ma torneroit à malvestié et à
                    coardise tout le jors de ma vie.</p>
                    <lb/>
                    <p xml:id="d001l288" n="4" rend="numbered">[L]ors descendi misire Gauvain por garder qu'il ne fauxist rienz à ses armes ne à
                    son cheval qu'il peust amender. Et quant il a som cheval restraingz et ses armes apparelliées
                    au melz qu'il puet, il voit oissir des paveillons uns chevalier qui li crie molt aut:</p>
                    <lb/>
                    <p xml:id="d001l289" n="5" rend="numbered">À joster vos convient, sire chevalier, gardez vos de moi!</p>
                    <lb/>
                    <p xml:id="d001l290" n="6" rend="numbered">Si li adrece la teste del cheval et li done sus l'escu si grant cop qu'il fait sun
                    glaive voler en pieces. Et missire Gauvain qui le feri de toutes sa force, le porta
                    à terre tout envers navré durement d'une plaie qu'il li ot faite el costé senestre.
                    Il trait son glaive à llui, qui encor estoit touz entierz, et lesse corre à un autre
                    qui de la joste estoit ja auques aperillez, et le fiert si durement qu'il le porte
                    del cheval à terre. Que vos diroie ge? Si bien avint à monseingnor Gauvain des dis
                    chevaliers qu'il n'i ot nul n'abatist, l'un aprés l'autre sanz faillir, ne d'els touz
                    n'i ot nul qui de rienz le grevast fors del noviemme et del disiemne. Cil dui sanz
                    faille, qui darrien josterent à lui, le grevarent si qu'il n'i ot nul qui ne li feist
                    plaie grant et parfonde. Et neporquant, il se contint si bien qu'il ne remuerent de
                    cele, ainz les abati il assez vitement. Mes unques ne veistes si grant noise ne si
                    grant huée faire com cil del chastel fesoient à chascun chevalier qu'il veoient cheoir,
                    et de ce se merveilloit il molt durement. Et quant il les ot abatuz touz [f. 238 b]
                    dis et il se cuidot aler touz quités einsint navréz com il estoit, lors vint Erec
                    frés et repousez, sanz et delivrés et desirant de la joste, arméz de toutes armes,
                    montéz sor un grant cheval fort et isnel. Et là où il voit munseingnor Gauvain qu'il
                    ne conoissoit mie, et si li prisoit molt en sum cuer por la proesce qu'il li avoit
                    venue faire. Il li c[ri]e si tost com il est fors de la porte:</p>
                    <lb/>
                    <p xml:id="d001l291" n="7" rend="numbered">Gardez vos de moi, sire chevalier, que ge vos deffi!</p>
                    <lb/>
                    <p xml:id="d001l292" n="8" rend="numbered">Et quant misire Gauvain voit qu'à<note>qu’à ] quar</note> joster li convient, il n'en
                    est pas molt liéz, quar a ce qu'il estoit molt durement navréz il eust greignor mestier
                    de repos que de bataille. Et neporquant puis qu'il voit que à faire le convint ou
                    il voille ou non voille, il s'eforce por peor de mort et leise corre à Erec si grant
                    oirre com li chevax puet aler. Et cil qui fu dexirans de la joste ne n'estoit lasséz
                    ne travailliéz, et le fiert de toute sa force si durement qu'il li perte l'escu et
                    li haubert et li met par mi l'epaule senestre le fier de sum glaive. Il l'enpaint
                    bien, si le porte tout enferré à la terre<note>tout enferré à la terre ] a la terre
                    tout enferré a la terre</note>, et lui et le cheval. Et quant il le voit jus, il li
                    dit:</p>
                    <lb/>
                    <p xml:id="d001l293" n="9" rend="numbered">Or m'en irai ge, sire chevalier, Deu merci, et vos qui ca estes venuz, et vos remandroit
                    en leu de moi et seroit sire de cest chasstel et de toute ceste terre. Et certes,
                    la seingnorie ne m'en plaist mie tant que ne m'en voille melz aler que remandre.</p>
                    <lb/>
                    <p xml:id="d001l294" n="10" rend="numbered">Et lors s'en vait si grant oirre com il puet del cheval traire. Ne unques ne regarde
                    le chastel ne cels dedenz, ainz les comande touz à cenz mile maufez. Et quant cil
                    de leienz voient qu'il n'a talant de retorner et qu'il s'en vait del tout, il viennent
                    à monseingnor Gauvain qui encor si gisoit à terre navréz molt durement, si le prennent
                    [f. 238 c] et il l'en portent el chastel et funt autant de lui com s'il fust pere
                    de chascum, et li firent faire le serement que li autre fesoient que il els et le
                    chastel et lor honor garderoit et mantendroit à son pooir. Et il fist cest serement
                    quant il vit qu'il n'en pooit par els passer, mes molt fu deulenz et corrocciéz de
                    ce qu'il veoit qu'à faire li convenoit. [E]n tel maniere com ge vos cont remest missire
                    Gauvain el Chastel des X Chevaliers par tel maniere com li autre avoient fait. Et
                    Erec, qui s'en estoit delivréz au plus bel qu'il pooit et qui ne cuidoit encore pas
                    que fust missire Gauvains qu'il avoit abatu, et chevauche tant maintenant qu'il se
                    fu de lui partiz qu'il vint à la Fontaine des Merveilles. Cele fontaine sordoit d'une
                    rocche naive et cheoit en un vassel d'argent grant et merveilleus, et de cel vessel
                    s'espandoit par la praerie. Et sachiez que la fonteinne estoit avironée d'arbres les
                    plus biaux del munde. Et devant avoit un pin où vos peussiez tout dis trouver glaives
                    gros et forz et escuz bien tresqu'à XL qui i estoient penduz par les guiges. Et se
                    aucuns me demandoit de cui li escu servoient et les glaives, ge li respondroie selonc
                    ce que la veraie estoire le devise. À cele fonteinne s'asembloient trop souvent li
                    chevalier del pais por els prover encontre les errans. Et quant il avenoit qu'il en
                    pooient aucuns de cels de l'ostel le roi Artus mener a oltrance, il li toloient son
                    escu et le pendoient a l'arbre et le lor dejoste et il feisoient fiancier que jamés
                    ne porteroit escu devant son vis qu'il avroit conquis aucun autre chevalier en la
                    bataille. Et par ceste chese venoit il pou de chevalier qui n'i trouvasent aventure.
                    Ne por ce que ge vos ai devisé n'estoit elle pas apelle la Fonteinne del Merveilles,
                    mes por ce [f. 238 d] que ja nus n'i venist qui n'i fust corrocciéz et doulenz, ou
                    de soi ou d'autrui. D'autrui estoit li corrociez, quar il n'i venist ja qu'il n'i
                    trouvast morz ou navrez lo melz del munde que il plus amoit. Et liéz estoit il d'autra
                    part, quar s'il ist aucun chevalier durement, il ne se pertist ja de la fontainne
                    qu'il ne l'i trouvast. Einsint avoit ouvré aventure que chascuns qui i venoit<note>qui
                    i venoit ] qui e venoit</note> i estoit liéz et doulenz. Liéz de sun enemi qu'il i
                    trovoit et doulenz de son ami qu'il i veoit si cil n'estoit emprisonéz ou malades.
                    Et dure ceste merveille dusqu'a tant que Galaaz li tres bon chevalier i vint qui sot
                    veraiement coment ceste merveille estoit premierement avenue. Quant Erec vint par
                    mi à la fonteinne, il vit en mi la praerie bien dusqu'à vint paveillons tenduz que
                    cil del pais i avoient fait tendre por ce que si venoient souvent deduire por els
                    esprouver encontre les chevaliers erranz. Il ne retorne pas vers le paveillons, ainz
                    vient droit à l'arbre por les escuz<note>droit à l’arbre por les escuz ] droit a l’arbre
                    por a l’arbre por les escuz</note> qui i veoit pendre. Et quant il les a auques regardez,
                    il l'en conoit bien tresqu'à dis que tuit estoient de l'ostel lo roi Artus, mes il
                    n'i avoit nul de la Table Reonde fors un seul, et cil estoit l'escu son pere, ce conoist
                    il veraiement. Lors est il trop corrocciez, si dit:</p>
                    <lb/>
                    <p xml:id="d001l295" n="11" rend="numbered">Ha! las! Si ne sai ge que dire. Mi peres a ci esté, ce voi ge tout apertement. Or
                    ne sai ge que cuider de lui, s'il i est mort ou oltréz de bataille tant seulement.</p>
                    <lb/>
                    <p xml:id="d001l296" n="12" rend="numbered">Et ence qu'il disoit cele parole, il regarde d'altre part et voit venir l'ome del
                    munde qu'il haoit plus, ce estoit Mordret li freres à monseingnor Gauvain. Et se aucuns
                    me demandoit dunt estoit venue cele haine qu'il li portoit, ge respondroie si com
                    ge truis escrit qu'il le haoit en tel maniere por un seu cousim germain qu'il avoit
                    celui an ocis en traison. Et insint est Erec doulenz [f. 239 a] et liéz, doulenz de
                    ce qu'il ne set que cuidier del roi Lac sun pere, et liéz de ce qu'il voit devant
                    lui sun enemi que il tant het, quar or li est avis qu'il est bien venuz en point et
                    en leu de soi venchier. Lors li crie:</p>
                    <lb/>
                    <p xml:id="d001l297" n="13" rend="numbered">Mordret, vos me feistes oster de la queste monseingnor Lancelot et deistes que ge
                    n'estoie pas tel chevaliers qui ge deusse estre. Or aparra prouchennement le meillor
                    chevalier de nos deus, quar ge vos deffi.</p>
                    <lb/>
                    <p xml:id="d001l298" n="14" rend="numbered">Quant Mordret estent Erec, il le connoist as sun escu. Il voit qu'à joster li convient,
                    quar se il le refuse, il est honiz. Si li adrecce la teste del cheval et il vient
                    li glaive alongnié. Et cil qui vint d'ire et de force le fiert si durement qu'il les
                    porte dels arconz à terre. Et au parcoir brise le glaives, mes autre mal ne li fait.
                    Et quant Mordret se voit à terre, il se relieve com cil assez estoit vites et preu,
                    et en molt est doulenz de ceste aventure et met la main à l'espée et s'apareille de
                    son cors, com cil qui bien voit qu'à faire li convient. Et quant Erec le voit adrecce,
                    il descent qu'à honte ne li fust atorné d'assaillir celui à pié, por ce qu'il estoit
                    à cheval. Et quant il a sun cheval estachié à un arbre, il s'en vait grant pas vers
                    Mordret, l'espée treté et l'escu gietté contremont. Si li done par mi le heaume si
                    grant cop com il puet ama[i]nne deu haut, et Mordret, qui assez estoit preuz, le recoit
                    molt bien, ne ne mostre mie au cop qu'il li giete qu'il li rendout grantment. Ne non
                    fessoit il. Et neporquant il n'estoit pas sanz faille de si grant proesce com estoit
                    Erec. [E]t insint comenca la meslée de deus chevaliers, fellenesse et cruel, qui dura
                    des hora de prime dusqu'à tierce. Et lors fu Mordret molt lasséz et molt alentiz et
                    molt enpoinéz de la proece qu'il avoit à comencement, quar molt ot trouvé Erec preuz
                    et viste en touz poinz. Si vodroit [f. 239 b] en orendroit avoir doné bien grant chose
                    que il fust delivré de ceste bataille à honor, quar il n'ot unques mes poor de recevoir
                    honte au si grant com il a orendroit. Et insint se contennent li dui chevaliers assez
                    diversement, quar li uns est asseur de mener son ennemi duqu'à oltrance, se il ne
                    li meschiet trop durement, et li autres est en doutance et en poor de perdre la teste,
                    quar il set bien que cil à cui il se conbat le het mortelment. Ceste poor le fait
                    enforcier et defendre son cors outre pooir, si met tout portout encontre celui qui
                    conoist ore bien qu'il soit assez meillor chevalier de lui. Si se defent tant en tel
                    maniere que s'espée brise devant le heut, l'en remest en la main et l'alamele vole
                    sor l'erbe. Et quant cil voit ceste chose, il est si esbaiz qu'il ne set qu'il doie
                    dire, si s'areste touz esperduz. Et Erec li dit maintenant:</p>
                    <lb/>
                    <p xml:id="d001l299" n="15" rend="numbered">Mordret or es tu alé. Or convient il que tu à oltré te tiengnes, se tu ne ves morir.</p>
                    <lb/>
                    <p xml:id="d001l300" n="16" rend="numbered">Et cil, qui molt savoit, respont maintenant:</p>
                    <lb/>
                    <p xml:id="d001l301" n="17" rend="numbered">Se ge à oltré me tenoie, tu rien aquerroies ja de ceste bataille ne los ne pris, por
                    que cil del ostel mon oncle en seussent la verité, quar puis que m'espée mest faillie
                    par tele aventure com tu voit, et ge n'ai de quoi ge me puisse defendre, tu ne doit
                    pas cuider que tu m'aies oltré, mes l'espée qui m'est faillie au beissoing, si valt
                    autant quant que tu hui mes me feroies com feru assallioies hun home desarmé. Ore
                    garde quele honor tu oroies conquis en ceste oltrance.</p>
                    <lb/>
                    <p xml:id="d001l302" n="18" rend="numbered">[Q]uant Erec entent ceste parole, il dit trop corrociez:</p>
                    <lb/>
                    <p xml:id="d001l303" n="19" rend="numbered">Ce posse moi que elle t'est faillie si tost, quar certes ge t'en colpasse la teste.
                    Ausint en occis tu Drianz mon cousin, à cui mi peres l'avoit done l'espée. Or t'en
                    va atant, s'il te plaist, que ci t'aseur ge de moi, mes en autre leu se ge te truis
                    garni de ces armes, ge t'en asseur plus que ge fesoie orendroit.</p>
                    <lb/>
                    <p xml:id="d001l304" n="20" rend="numbered">Et cil vient erranment a sun cheval, si munte. [f. 239 c] Et quant il s'en velt aller
                    del tout, Erec li dit:</p>
                    <lb/>
                    <p xml:id="d001l305" n="21" rend="numbered">Di moi, Mordret, as tu trouvé en ceste place ce que l'en dit que chascuns i troeve?</p>
                    <lb/>
                    <p xml:id="d001l306" n="22" rend="numbered">Et il li dimande que ce est.</p>
                    <lb/>
                    <p xml:id="d001l307" n="23" rend="numbered">Ce est, fait il, se tu i as esté liéz et doulenz.</p>
                    <lb/>
                    <p xml:id="d001l308" n="24" rend="numbered">Oil, fait il, ge ne serai jamés plus liéz que ge ai esté ne plus doulenz. Doulenz
                    ai ge trop esté et sui encor, quar ge voi à cel arbre pendre l'escu Agrevain mun frere,
                    l'ome del munde que ge aim de greignor amor. Et par ce qu'il i pent, sai ge veraiement
                    qu'il a i esté oltréz en cest place. Et d'autre chose i a ge esté si liéz que jamés
                    ne poroie greignor leesse avoir.</p>
                    <lb/>
                    <p xml:id="d001l309" n="25" rend="numbered">Quant il [a] dite ceste parole, il s'en torne ferant se d'esperons tex atornéz qu'il
                    eust bien mestier de sejorner, quar il a tex sept plaier el cors donc la mendre estoit
                    assez perilleusse. Et neporquant là m[e]emes où il estoit einsint navréz n'est il
                    pas granment esmaiez, puis que escapéz s'en est, ainz dit qu'il venchera encor cest
                    forfait molt bien et menace Erec molt durement et dit que jamés n'avra joie devant
                    qu'il li ait le chief colpé. [E]n tel maniere s'en vait Mordret navré et malmené,
                    com cil qui assez a re[ce]u honte et laidure. Et Erec qui fu remés devant la fontainne
                    por savoir la verité de sun pere, regarde tute voies l'escu qui estoit penduz entre
                    les autres, si en tant a malaise et tant esmaiez, qu'il ne set unques qu'il puisse
                    faire, quar se si peres i a esté ocis, il n'avra jamés joie. Et si li a esté oltrez
                    sanz plus faire, il ne sera jamés joianz devant qu'il ait colpé le chief à celui qui
                    le mena dusqu'à oltrance, quar il pense bien que ce soit aucuns des chevaliers del
                    pais qui cest domage li ait fet. Et insint pensa et ensint devine à soi meemes, quar
                    il ne puet encore savoir la verité. Et ence qu'il estoit en tel maniere [f. 239 d]
                    devant l'arbre pensif durement, atant e vos vers lui venir grant aleure tout contreval
                    la pr[a]erie une damoiselle montée sor uns petit palefroi noriz. Et là où ele voit
                    Erec si durement penser, elle s'areste devant lui et li dit:</p>
                    <lb/>
                    <p xml:id="d001l310" n="26" rend="numbered">Ge sai bien à quoi tu penses, ne ja de ce que tu quiers ne de ceu à quoi tu penses
                    ne savras nouvelles se par moi n'est, quar il a ore molt pou de gent el munde qui
                    auxi bien en sa chevalerie com ge sai.</p>
                    <lb/>
                    <p xml:id="d001l311" n="27" rend="numbered">Quant il entent ceste parole il en est molt<note>molt liéz ] molt do liéz</note> liéz,
                    quar il cuide bien que cele li die maintenant non velt de chose, puis qu'il l'en requerra.
                    Et lors li dit:</p>
                    <lb/>
                    <p xml:id="d001l312" n="28" rend="numbered">Ha! damoiselle, puis que vos savez ce que ge quer et ce à quoi ge pens, donc vos requier
                    ge par cortoisie et par honor de vos meemes et por ce que g'en soie vostre chevalier
                    à touz les jorz de ma vie, que vos me facoiz certain où ge porrai celui trover que
                    ge vois querant, et que vos me diez<note>diez ] doiz</note> la verité de mum pere
                    où il est. Et ge vos creant que aprés ce que vos m'avroit assené de cez deus choses,
                    vos ne me requerroit de chose que ge ne face, se ma mort i devoit gesir.</p>
                    <lb/>
                    <p xml:id="d001l313" n="29" rend="numbered">Coment? vos en creroie ge? fait ele.</p>
                    <lb/>
                    <p xml:id="d001l314" n="30" rend="numbered">Ja plus ne m'ait Dex, fait il, quant ge vos en mentira[i].</p>
                    <lb/>
                    <p xml:id="d001l315" n="31" rend="numbered">Tel serement ont ja fait maint foiz, fait ele, com cist est, cil de la Table Reonde,
                    dunt il mentoient deslioaument, si qu'il en decevoient assez villainnement les damoiselles.</p>
                    <lb/>
                    <p xml:id="d001l316" n="32" rend="numbered">Certes, damoiselles, ce dit Erec, de ce qu'il mentent me poise il chierement, quar
                    de bouchies de si bons chevalier com il funt ne droit oissir se verité non, quar Dex
                    verité les maintent en la haute renomée où il sunt.</p>
                    <lb/>
                    <p xml:id="d001l317" n="33" rend="numbered">Puis qu'il mentent, fet elle, ge sai bien que vos mentiriez assez legierement, quar
                    a cce que vos n'estes pas si bon chevaliers com il sunt, vos ne seriez [f. 240 a]
                    pas si curieux de verité tenir com il sunt.</p>
                    <lb/>
                    <p xml:id="d001l318" n="34" rend="numbered">Et quant cil entent ceste parole il en est trop honteuz, si respont tout erranment:</p>
                    <lb/>
                    <p xml:id="d001l319" n="35" rend="numbered">Damoiselle, s'il est einsint que ge aie de convenant menti que acreantasse, ge m'en
                    garderai desormés, ne ne regarderai a ce que ge ne sui mie de grant proesce, mes a
                    ce que chevalier doit faire.</p>
                    <lb/>
                    <p xml:id="d001l320" n="36" rend="numbered">Et lors tient ses mains vers le cel et creante a Deu com chevalier loial que jamés
                    de convenant ne mentira, si li devoit lessier la vie. Si s'en s'en repenti puis si
                    chierement qu'il fui puis cele ore qu'il voxist melz avoir la teste pardue qu'il eust
                    fait icest un vou, quar il en colpa puis le chief a sa seror qui estoit une des plus
                    belles puceles del munde. Et dit la ver[a]ie estoire qu'il reconut puis a sa mort,
                    quant misire Gauvain l'ocist en la queste del Sant Graal, qu'il unques n'avoit menti
                    de parole qu'il dist puis le convenant qu'il avoit fet a la Damdeu. Einsint ot Erec
                    une grace molt merveilleuse que li autre chevalier de la Table Reonde n'aveient pas,
                    quar il ne voloit nulle foiz mentir, si en mesavint si durement qu'il en recut mort,
                    quar le jor que il avoit navré a mort par mesconoisance Ivain as Blanches Mains, et
                    misire Gauvain le sivoit por venchier Ivain, non mie por ce qu'il cuidast quant il
                    le conut qu'il l'eust occis, quant il le demande la verité, Erec qui nule foiz ne
                    mentoit de chose qu'il seust, li dist que voirement l'avoit il navré, mes ce estoit
                    par mesconoisance. Et misire Gauvain qui trop amoit Ivain as Blanches Mains, quant
                    il ot la verite il deffie maintenant Erec et l'asailli là où Erec estoit navréz de
                    plus de set plaies et l'ocist en tel maniere, dunt il fist blasmer molt durement,
                    quar<note>quar ] quar quar</note> puis que [f. 240 b] Erec estoit conpeinz de la Table
                    Reonde, ausint com misire Gauvain estoit, missire Gauvains ne deust en nulle maniere
                    metre mains en lui. Et de cele chose qu'il en fist fu il puis claméz desloiaul et
                    perjuré de la boche Hestor de Mares, veiant le cors le roi Artus, si com cist livres
                    le devise apertemant del Saint Graal. [E]t ensint fist le plus merveilleux veu<note>veu
                    ] vru</note> que chevalier feist devant ne aprés. Et la damoisselle quant ele l'oi
                    parler, et insint elle respont:</p>
                    <lb/>
                    <p xml:id="d001l321" n="37" rend="numbered">Assez en avrez, sire chevalier. Or vos dirai ge verité de ces deus choses que vos
                    ai promises. La premiere si doit estre de Lanchelot que vos alez querant, l'autre
                    si est de vostre pere, donc vos estes molt pensif.</p>
                    <lb/>
                    <p xml:id="d001l322" n="38" rend="numbered">Vos dites bien, fait il, or m'en asse[né]z, einsint com vos devez.</p>
                    <lb/>
                    <p xml:id="d001l323" n="39" rend="numbered">Voluntiers, fait ele, ge vos di apertement de munseingnor Lancelot qu'il est ca pres
                    a une jornée en une forest devant une hermitage, mes onques ne veistes home si perdu
                    com il est.</p>
                    <lb/>
                    <p xml:id="d001l324" n="40" rend="numbered">Et lors li conte tout einsint com li contes a ja dev[i]sé<note>devisé ] devsse</note>
                    et la povreté et la mesaise qu'il endure de jor en jor. Et quant elle li a tout conté,
                    il respont trop doulenz:</p>
                    <lb/>
                    <p xml:id="d001l325" n="41" rend="numbered">Ha! las! quel dol! ha! Dex! por quoi seufrez vos que ceste chose sent einsint avenue
                    que li plus preudom del siecle est einsint perduz por meschiance et par mesaventure?</p>
                    <lb/>
                    <p xml:id="d001l326" n="42" rend="numbered">N'est einsint, fet elle, com ge le vos di. Se vos m'en creez ge le vos mostrerai ainz
                    trois jorz, quar ausint vai ge cele part non mie por lui veoir, mes por autre chose.
                    Or vos dirai de vostre pere. Saichiez qu'il vint ici n'a mie plus d'un mois. Et quant
                    il i fu venuz einsint com aventure li aportoit, il trova en ceste praerie un chevalier
                    à cui il se conbati. Et estoit cel chevalier de cest pais et de si grant proesce qu'il
                    mana vostre pere dusqu'a oltrance a [f. 240 c] force et li fist plaies grant et parfunde
                    bien dusqu'a VII, si qu'il lessa vostre pere ausint com mort en ceste place. Et lors
                    li tolli son escu et le pendi a cel arbre einsint com vos poez veoir. Quant li frere
                    d'une abaie qui est ci devant oirent que en ceste place avoit en bataille, il i vindrent
                    et quant il troverent vostre pere navré, il l'enporterent dusqu'a lor recet et se
                    pristrent garde de ses plaies. Si li poez encor veoir, se il vos plest, com cil qui
                    ja demoré dusqu'a ore, quar n'estoit mie gariz de ses plaies ne estoit encor, mes
                    il en sera preucheinnement guerit, quar molt se sunt li frere de leienz entremis de
                    ses plaies et de ses blecceures. Or vos ai dit ce que ge dui, si m'en irai quant il
                    vos plaera, quar de plus demorer ici n'ai ge volunté ne talent puis que ge ai fait
                    ce que ge queroie.</p>
                    <lb/>
                    <p xml:id="d001l327" n="43" rend="numbered">Ha! damoiselle, ainz me diroiz que, si vos plaist, qui fu li chevalier qui oltra mum
                    pere et m'enseigneroit coment ge le porrai trouver, quar mi cuers ne porroit jamés
                    avoir joie devant que mi pere fust venchiez.</p>
                    <lb/>
                    <p xml:id="d001l328" n="44" rend="numbered">Del venchier ne, fet elle, ne vos entremetez ja, quar vos n'en porriet pas tant faire
                    com l'en en fist le jor meemes.</p>
                    <lb/>
                    <p xml:id="d001l329" n="45" rend="numbered">Coment? fait il. Dites le moi, se il vos plaist.</p>
                    <lb/>
                    <p xml:id="d001l330" n="46" rend="numbered">Volunties, fait elle. Sachiez que quant li chevalier qui vostre pere oltra se fu de
                    ci partiz aprés ce que la batail ot esté, il ne pooit estre esloingnié deus archées
                    que Hestor de Mares vint ici. Et quant il connut vostre pere, il en fu trop doulenz,
                    si dist qu'il le vencheroit. Se s'en ala grant oirre aprés le chevalier et s'en conbati
                    tant a lui qu'il l'ocist, et li colpa le chief si qu'il le presenta a vostre pere
                    meemes.</p>
                    <lb/>
                    <p xml:id="d001l331" n="47" rend="numbered">[Q]uant Erec entent ceste nouvelle, il n'est trop liéz. Si dit:</p>
                    <lb/>
                    <p xml:id="d001l332" n="48" rend="numbered">Beneoit soit misire Hestor com uns [f. 240 d] des meillors chevaliers del munde, quar
                    ceste honte et mainte autre a il venchiée. Et puis qu'il<note>puis qu’il vint ] puis
                    qui’il et puis qu’il vint</note> vint si a chief de ceste chose que ge voloie enprendre.
                    Et vos me dites qui mi peres est guerit des plaies de celle bataille, ge me sofrerai
                    a ceste foiz de lui veoir et m'en irai avec vos, s'il vos plaist, dusqu'a tant que
                    vos m'aiez mostré l'estre et le conteneement de munseignor Lancelot. Se ge puis metre
                    conseill, ge li metrai.</p>
                    <lb/>
                    <p xml:id="d001l333" n="49" rend="numbered">Et ele respont:</p>
                    <lb/>
                    <p xml:id="d001l334" n="50" rend="numbered">Co me plaist molt que vos cele part veigniez, quar il me plaeroit molt que vos conseill
                    il meissez, s'il pooit estre que consel i voxist.</p>
                    <lb/>
                    <p xml:id="d001l335" n="51" rend="numbered">Et il li dit qu'il ne lairoit en nulle maniere qu'il n'i alast. Tant acoillent lor
                    chemin ensemble et chevauchent tout le chemin entier. Et sachiez que fu la premiere
                    senmaine da Quaresme. La nuit virent en une valée chiez une veuve dame qui estoit
                    parente a la damoiselle, qui les fist en sun ostel servir et aisier de touz les biens
                    qui leienz furent. Et lors dit la damoiselle a Erec:</p>
                    <lb/>
                    <p xml:id="d001l336" n="52" rend="numbered">Erec, combien dites poez vos avoir esté en ceste queste, si com vos cuidet?</p>
                    <lb/>
                    <p xml:id="d001l337" n="53" rend="numbered">Et il respont:</p>
                    <lb/>
                    <p xml:id="d001l338" n="54" rend="numbered">Proucheinnement avra quatre anz que ge entrai et que ge ne finai de monseingnor Lancelot
                    querre et pres et loing, ne mie puis que ge m'i sui ul<note>(<i>sic</i>)</note> n'oi
                    de lui nouvelles bones ni maleveises, fors tant seulement et ge ai apris de vos. Si
                    en ai cerchié mainte terre et soufert maint painne et mainte grant travals.</p>
                    <lb/>
                    <p xml:id="d001l339" n="55" rend="numbered">Ha! Dex, fait elle, com cil a eu longe queste!</p>
                    <lb/>
                    <p xml:id="d001l340" n="56" rend="numbered">A lendemain, si tost et il fu ajorné, il s'en alerent et monterent et se mistrent
                    en lor voie, si chevauchierent tant et en tel maniere qu'il vindrent a l'ermitage
                    où Lancelot reperoit. Elle descent et Erec ausint, et le demande au preudome:</p>
                    <lb/>
                    <p xml:id="d001l341" n="57" rend="numbered">Savez vos est [f. 241 a] li hom forsenez qui ci solt reperir?</p>
                    <lb/>
                    <p xml:id="d001l342" n="58" rend="numbered">Alez, fait il, a une fonteinne que ci est et illec le porroit trouver, si com ge cuit
                    que ca dedenz ne n'entre il nulle foiz, que s'il i estoit orendroit, il si forsenez
                    que ge cuideroie veraiement qu'il m'eust erranment ocis. Et por ce ne li ose ge nulle
                    foiz acoillir.</p>
                    <lb/>
                    <p xml:id="d001l343" n="59" rend="numbered">M'en alom a la fonteinne, ce dit la damoiselle, quar ge sai bien elle est.</p>
                    <lb/>
                    <p xml:id="d001l344" n="60" rend="numbered">Lors remontent et tant funt qua a la fonteinne viennent. Et avint a cele foiz qu'il
                    vindrent qu'il trouverent Lancelot dormant tres delez l'euie et dormoit molt fermement
                    com cil qui d'autre chose n'avoit aise. Mes il l'estoit si povres et si nuz et si
                    depris qu'a painne le prist l'en reconoistre.</p>
                    <lb/>
                    <p xml:id="d001l345" n="61" rend="numbered">Sire, ce dit la damoiselle, or desom por veoir se ce est il que nos alom querant,
                    quar ge cuit bien que ce est il.</p>
                    <lb/>
                    <p xml:id="d001l346" n="62" rend="numbered">Et il descent et atache les chevaux a un arbre et vient cele part où cil se dormoit.
                    Et quant la damoiselle l'a bien regardé e li dit a Erec:</p>
                    <lb/>
                    <p xml:id="d001l347" n="63" rend="numbered">Savez qui cist est qui ci se dort?</p>
                    <lb/>
                    <p xml:id="d001l348" n="64" rend="numbered">Nanni voir, fait il, quar ge ne le vi unque mais que ge saiche.</p>
                    <lb/>
                    <p xml:id="d001l349" n="65" rend="numbered">Et ge le vos dirai, fait ele. Saichiez que ce est missire Lancelot de Lac qui fu filz
                    au roi Ban de Benoic, ce lui que vos alez querant. Or esgardez com grant dolor!</p>
                    <lb/>
                    <p xml:id="d001l350" n="66" rend="numbered">Et lors li comencent li ocil a larmer si que les larmes l'en roelent tout contreval
                    la face. Et Erec le comence a regarderer a aviser durement, mes unques ne le puet
                    reconnoistre, quar trop estoit tainx et nerciz et enpiriéz malement. Et quant il l'a
                    grant piecce regardé trop doulenz de ce qu'il ne le puet de rienz connoistre, il dit
                    ausint com touz desesperez:</p>
                    <lb/>
                    <p xml:id="d001l351" n="67" rend="numbered">Ja Dex ne m'ait, fet il, se ge ja creras, se Deu plaist, [que] Dex ait soufert à avenir
                    au meillor chevalier de li munde si grant mescheance com ceste me semble, ne Il ne
                    sera ja si villains qui l'ait consenti, quar ce seroit la greignor dolor que ge unques
                    veisse avenir. [f. 241 b]</p>
                    <lb/>
                    <p xml:id="d001l352" n="68" rend="numbered">Coment? ce dit la damoiselle, ne creez vos donc pas que ce soit li filz le rois Ban?</p>
                    <lb/>
                    <p xml:id="d001l353" n="69" rend="numbered">Ge le creroie? fet il. Que est ce que vos dites? Se vos le me juriez sor sainz et
                    vos et toutes les damoiselles del mundes, mes porroit un cuers acorder à ce qu'il
                    creust que cil en cui toute la proesce del munde s'estoit herbergiéz et qui estoit
                    flors de toute chevallerie fust tornéz à si grant duel et à si grant honte, com est
                    cist que vos me mostrez. Ja Dex ne m'ait, se ge jamés baoie à honor avoir se si grant
                    deshonor estoit avenue à celui qu'il de toutes honors deust estre sires.</p>
                    <lb/>
                    <p xml:id="d001l354" n="70" rend="numbered">Vos m'en creroit, fet elle, se vos volez, et se vos volez vos ne m'en creroiz mie,
                    mes ge vos di veraiement que ce est il.</p>
                    <lb/>
                    <p xml:id="d001l355" n="71" rend="numbered">Et il oste adonc sun heaume de sun chief por ce qu'il le voie melz, mes unques ne
                    l'avisse tant qu'il le puisse connoistre por Lancelot. [E]ndementrers qu'il le regardoit
                    en tel maniere et qu'il ne pooit reconoistre que ce ne fust il, atant e vos Hestor
                    venir celle part, einsint com aventure l'aporte. Et quant il vit Erec et la damoiselle
                    sor la fonteinne, il se torne celle part por aprendre novelles de ce qu'il aloit querant.
                    Ne il ne cuidoit encore pas que ce fust Erec. Et quant Erec le vit venir, il le reconnut
                    assez de loing, si dit à la damoiselle:</p>
                    <lb/>
                    <p xml:id="d001l356" n="72" rend="numbered">Or en veez ci un venir qui bien le reconnoistra, se ce est il.</p>
                    <lb/>
                    <p xml:id="d001l357" n="73" rend="numbered">Qui est il, fait ele?</p>
                    <lb/>
                    <p xml:id="d001l358" n="74" rend="numbered">Ce est, fait il, missire Hestor de Mares.</p>
                    <lb/>
                    <p xml:id="d001l359" n="75" rend="numbered">Missire Hestor, fait ele, or viengne donc seurement, que par mun chief il veira ja
                    sa grant dolor.</p>
                    <lb/>
                    <p xml:id="d001l360" n="76" rend="numbered">Et Erec li respont donc:</p>
                    <lb/>
                    <p xml:id="d001l361" n="77" rend="numbered">Ce est, fait il, domage et dolor grant.</p>
                    <lb/>
                    <p xml:id="d001l362" n="78" rend="numbered">Si vait à Hestor à l'encontre et li dit:</p>
                    <lb/>
                    <p xml:id="d001l363" n="79" rend="numbered">Sire, bien viegniez.</p>
                    <lb/>
                    <p xml:id="d001l364" n="80" rend="numbered">Et cil tout maintenant qu'il le connoist, il oste sum heaume de la teste et le vait
                    acoller et beisier, et li ore joie et bone aventure et li dit tout erranment:</p>
                    <lb/>
                    <p xml:id="d001l365" n="81" rend="numbered">Misire Erec, ge vos pri que vos mi pardoingniez le meffet de la joste del Chastel
                    as Dis Chevalier, quar certes ce que ge en fis me convenoit il à faire où ge [f. 241c]
                    voisse ou non.</p>
                    <lb/>
                    <p xml:id="d001l366" n="82" rend="numbered">Et il li pardone tout erranment et dit qu'il ne li en set nul mal gré.</p>
                    <lb/>
                    <p xml:id="d001l367" n="83" rend="numbered">Et coment, ce dit Hestot, vos en oxissees vos? Ja remansistes vos chastelani en leu
                    de moi.</p>
                    <lb/>
                    <p xml:id="d001l368" n="84" rend="numbered">Sire, ge remés voirement, ce dit Erec, et i demora plus ge ne voisse, mes darrienz
                    ja mena Dex et aventure un chevalier da nostre ostel par cui ge sui delivrés, ausint
                    com vos fustes par moi. Et tout ausint com il vos avint de moi m'avint del lui, quar
                    atrement i fusse ge encor, ce cuit, se Dex ne l'i eust amené.</p>
                    <lb/>
                    <p xml:id="d001l369" n="85" rend="numbered">Et qui fu il, ce dit Hestor, celui par cui vos fustes delivrés?</p>
                    <lb/>
                    <p xml:id="d001l370" n="86" rend="numbered">Ge ne le soi mie, fait il, adonc premierement quant il cox fu fait, mes ge le soi
                    puis par cels qui bien le savoient que fu missire Gauvain.</p>
                    <lb/>
                    <p xml:id="d001l371" n="87" rend="numbered">Et Hestor se comenca à sorrire et dit:</p>
                    <lb/>
                    <p xml:id="d001l372" n="88" rend="numbered">Or savra missire Gauvain que nos avom enduré entre moi [et vos].</p>
                    <lb/>
                    <p xml:id="d001l373" n="89" rend="numbered">Endementrers qu'il parloient de ceste chose, la damoiselle apelle Hestor et li dit:</p>
                    <lb/>
                    <p xml:id="d001l374" n="90" rend="numbered">Sire, venez ca et regardez cest home à cui nos avom grant piece misé.</p>
                    <lb/>
                    <p xml:id="d001l375" n="91" rend="numbered">Et il vient celle part et le coumenca à viser<note>viser ] visser</note>, et maintenant
                    qu'il le connoist il a si grant duel que il chiet arrieres tot envers et vole del
                    cheval à terre et gist grant piecce en paumeson. Et quant Erec connoist que toute
                    vois est ce Lancelot, il a trop grant duel, si dit tout lermoiant des els:</p>
                    <lb/>
                    <p xml:id="d001l376" n="92" rend="numbered">Ha! las! comme ci a grant dolor et grant domage!</p>
                    <lb/>
                    <p xml:id="d001l377" n="93" rend="numbered">Si prent Hestor et le met encontre son piez et le tint en tel maniere tant qu'il revint
                    de paumoison. Et quant Hestor fu revenuz à chief de piecce et il pot parler, il dit
                    trop grant dolor:</p>
                    <lb/>
                    <p xml:id="d001l378" n="94" rend="numbered">Ha! las! cheuf, qu'est ce que ge vos? Las! Quel dolor et quel mescheance!</p>
                    <lb/>
                    <p xml:id="d001l379" n="95" rend="numbered">Et lors se drecce et s'en vait corant à sum frere et l'enbrace par mi le flanz et
                    le commence à beisier molt trendrement et dit tout lermoiant d'els:</p>
                    <lb/>
                    <p xml:id="d001l380" n="96" rend="numbered">Dolz frere, dolz sire, que estes vos devenuz?</p>
                    <lb/>
                    <p xml:id="d001l381" n="97" rend="numbered">Et lors s'esveille Lancelot et est [f. 241 d] touz esbaiz de ce qu'il le tient si
                    estroiz, et si oevre les elz et le commence à regarder, mes il ne le connoist mie
                    plus qu'il feist le plus estrange home del monde. Si a poor qu'il nel voille mal faire,
                    et proesce et force tant qu'il s'estoit des mains Hestor le avoit aler, et s'en torne
                    fuiant grant oirre. Et quant Hestor l'en voit aler, il a si grant duel qu'il chiet
                    arrieres touz envers et gist en paumoison trop grant piecce. Et quant il revient en
                    sum pooir il dit:</p>
                    <lb/>
                    <p xml:id="d001l382" n="98" rend="numbered">Ha! mors, quar vien et si me pren astivement, quar certes de vivre plus n'a ge cure,
                    puis que ge voi munseingnor mun frere honi par si grant mescheance.</p>
                    <lb/>
                    <p xml:id="d001l383" n="99" rend="numbered">Et quant il se regarde et il ne veoit devant lui son frere, il recomence adonc sum
                    duel et sa dolor li encroist et engreigne et enforce, si se fiert des poinz en nulle
                    vis si grant cop que li sans li saut et del nes et de la boche, et maldit l'ore qui
                    fu néz quant il a tant viscu qu'il voit aler à honte et ha dolor par mescheance et
                    par mesaventure celui qui de toutes honors recevoir estoit melz dignes que nus autres
                    mortes hom. Et Erec qui cest duel le voit mener est tant iri[é]t [et] doulenz qu'il
                    voldroit bien estre morz. Et quant Hestor à grant piece cest duel mené, il regarde
                    la damoiselle et li dit:</p>
                    <lb/>
                    <p xml:id="d001l384" n="100" rend="numbered">Ha! franche damoiselle, por cortoisie donèz moi un don.</p>
                    <lb/>
                    <p xml:id="d001l385" n="101" rend="numbered">Et elle ploroit adonc trop durement meementent por ce que ele veoit mener si tres
                    grant duel à tel home com estoit misire Hestor, si respont:</p>
                    <lb/>
                    <p xml:id="d001l386" n="102" rend="numbered">Dites sire, demandez et ge le vos donrai, se ge devoie metre ma joie en aventure.</p>
                    <lb/>
                    <p xml:id="d001l387" n="103" rend="numbered">Granz merciz, fet il.</p>
                    <lb/>
                    <p xml:id="d001l388" n="104" rend="numbered">Lors redit à Erec qu'il li doint un don. Et cil li otroie tout en plorant. Et il l'en
                    mercie, et lors lor dit:</p>
                    <lb/>
                    <p xml:id="d001l389" n="105" rend="numbered">Vos m'avez doné que ceste mescheance que vos [f. 242 a] avez veu de mumseingnor mon
                    frere ne parleroit jamés jor de vostre vie devant que vos en oiez parler à autrui
                    que à nos, quar ge ne vodroie, fet il, en nulle maniere que ceste grant dolor que
                    vos avez veue fust descouverte en l'ostel lo roi Artus.</p>
                    <lb/>
                    <p xml:id="d001l390" n="106" rend="numbered">Et il li creantent loiaument que jamés nes descouverunt devant qu'il en aient oi parler
                    à autrui qu'à cis.</p>
                    <lb/>
                    <p xml:id="d001l391" n="107" rend="numbered">[L]ors dit Hestor à Erec tout en plorant:</p>
                    <lb/>
                    <p xml:id="d001l392" n="108" rend="numbered">Sire, vos avez<note>avez ] savez</note> veu la chaison de mun grant duel, si que nos
                    somes compeingnon del veoir. Or vos vodroie ge proier que vos venissiez avec moi dusqu'à
                    tant que nos eusom retenu monseingnor mun frere et mis en tel leu où il se peust reposer.</p>
                    <lb/>
                    <p xml:id="d001l393" n="109" rend="numbered">Et il dit que ce fera il ausint voluntiers com il vodra. Lors remuntent sour lor chevaux
                    tant doulent andui qu'il ne sevent qu'il doient faire de ceste chose. Et se fierent
                    en la foreste là où il cuident plus le legierement trover ce qu'il vont querant, mes
                    il ne sevent tant querre que il ne poissent avoir nul avoiement ne trover home qui
                    rien lor en sache dire. Et insint le quierent celui jor et l'endemain et le tierz
                    jors et le quart en tel maniere qu'il ne boivent ne ne men[g]uent se trop petit non.
                    Et quant il orent einsint dusqu'à cinc jorz chevauchié, Hestor qui tant estoit doulenz
                    qu'il cuidoit bien del sens issir del grant duel qu'il avoit, dit à Erec (la damoiselle
                    sanz faille s'en estoit partie des le premiers jors et avoit lessiee lor conpeingnie):</p>
                    <lb/>
                    <p xml:id="d001l394" n="110" rend="numbered">Sire, ce dit Hestor à Erec, ge cuit que nos nos travaillom por noiant. Alom à la fonteinne
                    là où le trovames, illec orrom nos aucunes nouvelles, se Deu plest.</p>
                    <lb/>
                    <p xml:id="d001l395" n="111" rend="numbered">Et cil l'otroie. [Q]uant retornerent et tant firent qu'à la fontainne vindrent un
                    [f. 241 b] jor à hore de tierce et troverent le pastors qui souvent i veoient et lor
                    demanderent nouvelles d'un tel home qui là souloit reparier. Et il distrent qu'il
                    ne l'avoient pieca veu ne qu'il ne savoient rienz. Quant Hestor vit qu'il ne trouveroit
                    nul qui de rienz le seust asener de ce qu'il queroit, il en prist un si grant duel
                    à ssun cuer, com cil qui trop tendrement amoit som frere, qu'il encomenca à rendre
                    sanz sanc par mi le nés et par mi la boche et chei del cheval pasmez à terre. Et Erec
                    descendi adonc por lui tenir encontre sum piz, com cil qui trop amoit Estor et trop
                    le prisoit. Et à chief de piecce quant Hestor fu revenuz de paumoison, il dit à Erec:</p>
                    <lb/>
                    <p xml:id="d001l396" n="112" rend="numbered">Missire Erec, por Deu, se vos savez pres de ci nul leu où ge me puisse reposser, si
                    m'i menez, quar ge sent qu'il m'est molt malement.</p>
                    <lb/>
                    <p xml:id="d001l397" n="113" rend="numbered">Sire, fet il tout em plorant, montez et ge vos metrai à un hermitage qui est ci devant
                    où vostre repera lonc tens.</p>
                    <lb/>
                    <p xml:id="d001l398" n="114" rend="numbered">Ilec, fait il, voill ge aler et demorer et se à fere le me convient.</p>
                    <lb/>
                    <p xml:id="d001l399" n="115" rend="numbered">Lors monte tant dolereux et tant angosseux que unques ne veistes plus dolereus et
                    chevalier de lui. Et quant il vint à l'ermitage venuz, il descendent et se desarment.
                    Et quant li ermites ot conté à Hestor ce qu'il avoit veu de sun frere, il en prist<note>en
                    prist ] en en prist</note> si grant duel sor lui qu'il en acoucha malades. Et de cele
                    maladie jut il leienz quatre anz touz entiers en tel maniere qu'il ne monta sor cheval
                    ne de leienz ne se remua et fu eisint que Erec li tint touz dis compeingnie et le
                    garde touz sez mois com celui qui amoit de trop grant amor. Et insint remestrent li
                    dui compeingnon en l'ermitage et lesierent afaire toutes chevalleries, li uns por
                    maladie et l'autre por l'amor de sum compeingnon qu'il ne voloit lessier en tel point.
                    Et sanz faille en cele langor où Estor demora tant fust il morz foit, si plusors foiz
                    peust morir, [f. 242 c] se ne fust li reconforz Erec qui toz dis le semonoit à joie
                    de quan qu'il pooit et li prometot que ancor avroit il joie et leesce de celui dum
                    si d'els li venoit. Et insint remestrent lonc tens li dui compeingnons en l'ermitage
                    que nouvelle ne fus seue d'els ni pres ni loing. Et par ce cuida veraiement li roi
                    Artus et cil de sum hostel qu'il fussent morz, si en furent molt doulent tuit li preudome
                    de leienz. Et li rois meemes, quant il vit que Lancelot einsint perduz et si long
                    tens, en dist:</p>
                    <lb/>
                    <p xml:id="d001l400" n="116" rend="numbered">Or puez vos bien dire nux ostex quant li dui frere en sunt fors qu'il ne sera jamés
                    honoréz dedenz si preudome com il estoient. Et la Table Reonde endroit soit s'en doit
                    malemant plaindre, quant ele est desvest ne apavroiée des deus meillors chevaliers
                    qui unques i seissent. Et certes se cil qui compeingnon et insint connoissoient bien
                    la grant perte qui lor en puet venir, il n'avroient jamés joie devant qu'il les eusent
                    trouvéz ou morz ou vis.</p>
                    <lb/>
                    <p xml:id="d001l401" n="117" rend="numbered">Lors dit un des chevaliers de leienz, un de ceis qui metoient en escrit les proesces
                    des chevaliers erranz:</p>
                    <lb/>
                    <p xml:id="d001l402" n="118" rend="numbered">Sire, fait il, si misire Lancelot demore et li autre dei parenté le roi Ban, si grant
                    tens con vos poez veoir, por ce ne vos en dovez vos pas esmaier si tres durement,
                    quar coment qu'il demorent fors, toutes voes sunt il en vie, ce poom nos veoir por
                    les letres de lor sieges, qui encor durent. Et s'il fussent morz, les letres fusent
                    ore failliés et efaciées, ce savez vos bien par la boche Merlin.</p>
                    <lb/>
                    <p xml:id="d001l403" n="119" rend="numbered">Et li roi Artus se recorde adonc que cil li dit verité et ausint sunt tuit li autre
                    de leienz, si s'en reconfortent auques. Mes or leisse li contes à parler d'els tout
                    et retorne à Lancelot por conter coment il fu delivrés de cele forsenerie. Et sachiez
                    que misire Roberz de Borron fait savoir por verité à touz cels qui cest conte liront
                    que de ceste forsenerie qui à Lancelot avint par tel maniere comme [f. 242 d] vos
                    avez oi, conte la droite estoire del latin assez greingnors merveiles que li franceis
                    ne devise, quar il ne puet mie tant demorer sor ceste chose com il voixist, por ce
                    que trop a à conter de la Queste del Saint Graal. Mes qui parfitement vodra oir les
                    merveilles de ceste forsenerie, si voie l'estoire de Brait, quar il ce porra il trover
                    apertement toutes le choses que misire Roberz lesse conter en sun livre por ce que
                    li troi livre soient tuit d'un grant, quar por autre chose ne fu translatée d'autre
                    part l'estoire del Brait, fors por ce que l'enn i meist les choses qui en ceste livre
                    seroient obliées à metre.</p>
                    <lb/>
                    <lb/>
                </div2>
                <div2 xml:id="d001c006" n="VI">
                    <head>VI PARTE</head>
                    <lb/>
                    <p xml:id="d001l404" n="1" rend="numbered">Or dit li contes que, quant Lancelot se fu estors et fait de sun<note>de sun ] sun
                    de sun</note> frere et insint con li contes a ja devisé, il s'en ala molt grant oirre
                    tant com il pot foir et se mist en la forest là où il la vit plus espesse. Et in tel
                    maniere erra nuz et despris par mainte terre, si forsenez qu'a poit qu'il ne tuoit
                    la gent, et a si povre hernois que nus qui le veist ne le trenchast por Lancelot,
                    si molt ne l'eust bien coneu devant. Tant erra en tel maniere par unes terre et par
                    autres qu'il vint à Corbenic et à la ville d'une feste Saint Iohan en esté. Et sachiez
                    que alors avoit ja cinc anz passéz que sa forsenerie li avoit duré, si ne pooit estre
                    qu'il ne fust trop malement cangiéz dedent tant de terme. Adonc fesoit molt grant
                    chaut el pais, si com le doit li tens encor cele seson. Et celle grant chelor estoit
                    une chose qui trop nusoit à Lancelot et qui le metoit en trop grant forsenerie que
                    ne fesoit la froide saison. Dum il avint à celui jor por la grant chalt qu'il fesoit
                    [f. 243 a] qu'il fu si echauféz de forsenerie<note>forsenerie ] forsenenerie</note>
                    et de rage qu'il comenca à giter pieres et bastons à touz cels qu'il encontroit tout
                    maintenant qu'il encontre en Corbenic. Et quant cil de chastel virent le grant forsenarie
                    qu'il fesoit, il conurent erranment qu'il estoit fors del sens, si le comencierent
                    à ferir et à batre entre geus et ris, et tant l'en donerent que por le cox dum il
                    se doloit et qu'il ne pooit plus souferir le convint à torner en fuie. Et quant li
                    garcon et li enfant le virent foir, adonc le comencierent il à batre et à ferir assez
                    qu'il plus qu'il ne fessoient devant. Et cil torne adonc del del tout en fuie et tant
                    qu'il vint à un grant paleis où li rois Pelles estoit atout grant gent et se deduisoit,
                    et voloient asseoir as tables. Quant il virent Lancelot venir entr'els si nu et si
                    despris, assez fu qu'il l'apella por ce que fol et hors del sens le veoient, si s'en
                    comencierent entre els aider, non pas en tel maniere qu'il li feissent mal. Et quant
                    il vit qu'il ne touchoient ne no feroient, il demora plus volentiers avec els que
                    dehors. [Q]uant es tables furent mises et li chevalier li un et li autre se furent
                    par leienz assis, et il fa chose que la damoiselle vint el paleis, cele qui aportoit
                    li Sant Veisel par devant les tables, si tost com Lancelot le vit venir, il ne pout
                    souferir sa venue, quar li enemis qui el cors li estoit entrez et qui en cele rage
                    le tenoit ne pooit demorer en leu où sainte chose venist ores entemer a com estoit
                    li Sanz Graalz. Par ceste chose leienz demoret Lancelot, ainz s'en ala si tost com
                    li Saint Graal i vint et s'en foi si tres grant oirre com se la foudre le chacast.
                    Et quant cil de leienz le virent aler, il se comencierent tant à rrire à faire trop
                    grant joie et distrent [f. 243 b] entre els que voirement estoit li bien chose pleinne
                    d'enemi quant il n'osoit ataindre la venue de si saintime chose com estoit li Saint
                    Graalz. Et tuit li sage home de leienz s'i acorderent bien. Et maintenant que la damoiselle
                    se fu ralée o tout li Santisme Vessel, Lancelot se remist el paleis entre lor autres.
                    Et quant il le virent revenir chascum le comenca à apeler et à demander li por quoi
                    il se n'estoit partiz, mes cil ne lor savoit à dire. Einsint demora leienz Lancelot
                    tout l'esté et tout hyver que nus ne li conut, que nus que le veist ne peust jamés
                    cuidier que ce fust Lancelot. Dedenz<note>que ce fust dedenz Lancelot. Dedenz celui
                    termine ] que ce fust Lancelot. Celui termine</note> celui termine amenda molt de
                    sa force, quar tant avoit à boiure et à mangier com il voloit. Et en sa beauté fust
                    il auques revenuz en tant de terme si qu'il fust tout reconeuz, se ne fust ce que
                    li garcon de leienz li teignoient toute jor les faces et noircisoient, et il soufroit
                    tout com cil qui ne savoit qu'il li faseient. Et neporquant quant il se corrocoit,
                    il n'eust pas leienz si ardi home que l'osast atandre, quar il estoit assez plus fors
                    que home qui el chastel. E[n] lo roiaume le roi Pelles avoit une ille où il n'avoit
                    se jaianz non, et estoit cele ille et si delitable que ce estoit merveille. Et in
                    mi leu de celle ille avoit une tor molt belle et molt fort où li gaiant manoient.
                    Et sachiez que de celle ille avoit li roi Pelles de treu chescum an un jaiant. Et
                    venoit à cort au jor d'en cel part tel maniere que s'il pooit abatre ensemble les
                    deus plus fors homes del roiaume le roi Artus, il estoit quites, et s'il nel pooit
                    faire, il remanoit adonc en servage à tout les jorz de sa vie et en feisoit li rois
                    ce qu'il voloit. Un jor de Noel tint li rois Corbenic sa feste grant et merveilleusse
                    et s'i asemblerent tuit li preudome del pais et les bones dames. Et ence qu'il [f.
                    243 c] estoient ja servi de la grace del Saint Vassel, atant e vos le jaiant qui se
                    presenta au roi por acuiter le trauage des jaianz et dist qu'il estoit apareilliéz
                    de faire ceu qui li droit de la rente demandoit, ce estoit de metre sun cors encontre
                    deus homes à force. Li rois li respondi adonc:</p>
                    <lb/>
                    <p xml:id="d001l405" n="2" rend="numbered">Atent tresqu'aprés mengier, et lors te feron ce que li droit de la feste requiert.</p>
                    <lb/>
                    <p xml:id="d001l406" n="3" rend="numbered">Et cil se test adonc et se soefre en tel maniere. Aprés mangiéz quant les tables furent
                    ostées comencierent à parler li chevalier, cil qui plus envoisé estoient:</p>
                    <lb/>
                    <p xml:id="d001l407" n="4" rend="numbered">Sire, faites veoir la force del jaiant.</p>
                    <lb/>
                    <p xml:id="d001l408" n="5" rend="numbered">Ne sai, ce dit li roie, coment nos puissom veoir, mes ge vodroie qu'il fust ja là
                    dunt il revint, quar s'il fait honte auccuns des preudomes de ceienz il me pesera.</p>
                    <lb/>
                    <p xml:id="d001l409" n="6" rend="numbered">Et lors salt avant un geune chevalier del parenté le roi, qui dit oient touz:</p>
                    <lb/>
                    <p xml:id="d001l410" n="7" rend="numbered">Lessiez moi aler, et se ge ne l'abat, ge ne cuit qu'il fort jamés abatuz.</p>
                    <lb/>
                    <p xml:id="d001l411" n="8" rend="numbered">Atant respont Lamorat dont li contes parle en arrieres et dit :</p>
                    <lb/>
                    <p xml:id="d001l412" n="9" rend="numbered">Vos n'i avriez ja durée, quar il est de trop grant force, et li roi meemes lo tesmoingne
                    bien.</p>
                    <lb/>
                    <p xml:id="d001l413" n="10" rend="numbered">Et lors dit Eliézer, li filz le roi Pelles:</p>
                    <lb/>
                    <p xml:id="d001l414" n="11" rend="numbered">Sire, fessom le bien. Ceienz a un home fors del sens le plus merveilleux et de la
                    greingnor force que ge unques veisse. Me home metom les ensenble si verrom que ce
                    fera.</p>
                    <lb/>
                    <p xml:id="d001l415" n="12" rend="numbered">Ce ne seroit riens, ce dit li rois, quar cil est si tres nice chose et si tres foux,
                    que s'il estoit bien plus fort del jaiant, si ne se savroit il tenir à ce que li jaiant
                    set assez et cil ne set plus que une beste mue.</p>
                    <lb/>
                    <p xml:id="d001l416" n="13" rend="numbered">Que vos diroie? Tant firent cil de leienz que li jaiant comenca à ferir Lancelot por
                    lui esmouvoir à corroz. Et il ne se pot adonc plus tenir, por ce qu'il veoit que cil
                    fesoit froiterie, ainz le prist de toute sa force deus braz et l'encomenca à portel
                    par mi la sale ou cil voxist ou non. Et quant il l'ot porte [f. 243d] au fenestres
                    qui molt estoient autes, il le giete à terre de si haut com eles estoient, si que
                    cil ot brisé le col et les menbres si tost com il vint à terre. Cestui fait fist Lancelot
                    en sa forsenerie, si com tesmongne la veraie estoire qui de rien ne ment. Et quant
                    Lamorat vit cestui cop, il en devint tout esbaiz et dis que ce estoit une des greingnors
                    merveilles qu'il unques eust veue. [L]ors comenca à regarder Lancelot et tant regarda
                    com cil qui estoit gages aparcevanz et avisé qu'il conuit veraiement que ce estoit
                    Lancelot, dont tout li si[e]cle parloit et que touz li munz tenoit à perdu. Quant
                    il a tant avisé qu'il set de voir que ce est il, il est trop amanz et trop doulenz,
                    si ne se puist tenir que le lermes ne li viegnent as elz. Et li rois Pelles, qui tant
                    amoit Lamorat qu'il n'avoit e[n] son lignage chevalier qu'il prisast plus de chevalerie
                    qui fesoit lui, le regarde par aventure. Et quant il vint faire de chevalerie faire
                    si laide chiere et si malveise, il pensa bien que ce n'estoit pas sanz cheson. Et
                    lors li dit si haut que tuit cil del paleis le poent oir:</p>
                    <lb/>
                    <p xml:id="d001l417" n="14" rend="numbered">Lamorat, ce dit li rois, vos estes de mun lignage et des chevalier de mun hostel.
                    Ge vos requier por la rien que vos plus améz el monde que vos me dioiz por quoi vos
                    estes si pensif, quar ge ne sui mie si nices que ge ne connoisse bien qui vos estes
                    à malaise, ne sai de quoi.</p>
                    <lb/>
                    <p xml:id="d001l418" n="15" rend="numbered">Cil qui trop estoit corrociéz et qui ne puet si son corage celer qu'il ne descoevre
                    aucune chose respont:</p>
                    <lb/>
                    <p xml:id="d001l419" n="16" rend="numbered">Sire, si ge sui doulenz, ce n'est mie marveille, quar ge voi devant de moi la greignor
                    dolor del monde et la greignor mescheance, et si tres grant qu'il n'a bon chevalier
                    el munde, s'il le savoit ausint veraiement com ge le sai, qu'il nel tenist à trop
                    [f.244 a] deleureus domage.</p>
                    <lb/>
                    <p xml:id="d001l420" n="17" rend="numbered">Quant li rois entent ceste parole, il ne tient pas à gas. Non funt li autre, si sunt
                    tres desiranz de savoir que ce puet estre. Et li rois li dit avant:</p>
                    <lb/>
                    <p xml:id="d001l421" n="18" rend="numbered">Fetes moi entendant que dolor ce est, quar ge le voill savoir.</p>
                    <lb/>
                    <p xml:id="d001l422" n="19" rend="numbered">Sire, fait il, molt voluntiers le vos dirai, mes ce sera à conseil que nus nel savra
                    fors moi et vos.</p>
                    <lb/>
                    <p xml:id="d001l423" n="20" rend="numbered">Li roi prent Lamorat par la main et l'en meinne en une des chanbres de leienz, et
                    puis li dit:</p>
                    <lb/>
                    <p xml:id="d001l424" n="21" rend="numbered">Dites moi ce que ge vos requier.</p>
                    <lb/>
                    <p xml:id="d001l425" n="22" rend="numbered">Voluntiers, sire, fait cil. Sire, ce dit Lamorat, savez vos qui est li forsenez qui
                    orendroit ocist le jaiant?</p>
                    <lb/>
                    <p xml:id="d001l426" n="23" rend="numbered">Nani, veoir, ce dit li rois. Qui est il donc?</p>
                    <lb/>
                    <p xml:id="d001l427" n="24" rend="numbered">Ja est ce missire Lancelot del Lac, que vos tant amiez, que cil de l'ostel le roi
                    Artus tienent à mort por ce que ja bien cinc ans passéz qu'il ne fu à la cort venuz
                    ne que l'en sot nulles nouvelles.</p>
                    <lb/>
                    <p xml:id="d001l428" n="25" rend="numbered">Non est, ce dit li rois. Ce ne porroie ge croire que ce fust il.</p>
                    <lb/>
                    <p xml:id="d001l429" n="26" rend="numbered">Sire, si est se vo[s] di ge veraiement. Et se vos bien le regardez, vos le poroit
                    connoistre.</p>
                    <lb/>
                    <p xml:id="d001l430" n="27" rend="numbered">Quant il entent ceste nouvelles, il en est molt liéz, si dit à Lamorat:</p>
                    <lb/>
                    <p xml:id="d001l431" n="28" rend="numbered">Ce voill que vos me creantoit loiaument come chevalier que vos ceste chose ne descouverroit
                    à home ne à feme, se vos ne veez avant à autrui parler.</p>
                    <lb/>
                    <p xml:id="d001l432" n="29" rend="numbered">Et il li creante molt volentiers. Et lors s'en ist li rois de la chambre et dit à
                    Lamorat qu'il ne face ja ne senblant ne chiere de ceste chose, quar il ne vodroit
                    en nulle maniere que li autre s'en aperceussent. Et cil dit que non fera il. [L]i
                    rois s'en revient en sun paleis et s'assiet entre ses chevaliers et fet molt greignor
                    senblant de joie que si cuers ne li aporte et regarde Lancelot qui aloit corant par
                    mi le palés ca et la, les uns ferrant, les autres boutant. Et cil referoient molt
                    soventes fois tant que [f. 244 b] souvein en estoit las. Et quant li rois l'a bien
                    avisé et reconneu à Lancelot, et il set veraiement que ce est il, il dit :</p>
                    <lb/>
                    <p xml:id="d001l433" n="30" rend="numbered">A! Dex, tant a ci grant dolor!</p>
                    <lb/>
                    <p xml:id="d001l434" n="31" rend="numbered">Et lors se part d'antre ses chevaliers et vient en la chanbre sa fille, la belle damoiselle,
                    et en fait departir toutes le damoiselles qui leienz estoient. Et quant la chambre
                    estoit voidie, il li dit les nouvelles de Lancelot si malveses com eles estoient.</p>
                    <lb/>
                    <p xml:id="d001l435" n="32" rend="numbered">Ha! sire, fet elle, est ce verité?</p>
                    <lb/>
                    <p xml:id="d001l436" n="33" rend="numbered">Oil, fet il, sanz faille.</p>
                    <lb/>
                    <p xml:id="d001l437" n="34" rend="numbered">A! la[s]! ce fet ele, com ci a grant duel et grant domage!</p>
                    <lb/>
                    <p xml:id="d001l438" n="35" rend="numbered">Or ne vos caille, fait il, quar se Deu plast, nos en penserom si bien qu'il guerira
                    touz de ceste enfermité qui tant l'a teniz.</p>
                    <lb/>
                    <p xml:id="d001l439" n="36" rend="numbered">Et cele l'en chiez sa piez et li dit tout en plorant:</p>
                    <lb/>
                    <p xml:id="d001l440" n="37" rend="numbered">Ha! sire, por Deu, pensez en en tel maniere que vos i aiez honor et que Galaaz mi
                    filz ne soit aviliéz de si bon pere com Dex li otroia.</p>
                    <lb/>
                    <p xml:id="d001l441" n="38" rend="numbered">Et il dit que elle ne s'en esmait ja, qu'il en pensera bien.</p>
                    <lb/>
                    <p xml:id="d001l442" n="39" rend="numbered">Mes gardez, fait il, que vos n'en facoiz ja senblant.</p>
                    <lb/>
                    <p xml:id="d001l443" n="40" rend="numbered">Atant se part li rois de sa fille et vient el paleis et fu puis tout le jor assor
                    plus pensif qu'il n'avoit devant esté. Au soir, quant il fu anuitié, il apelle de
                    ses escuiers tresqu'à dis et lor dit:</p>
                    <lb/>
                    <p xml:id="d001l444" n="41" rend="numbered">Prenet moi ce fol et liéz fort et puis le portez el paleis aventureux. Et illec remaigne
                    toute nuit, si verom si porra oissir de ceste forsenerie où il a tant demouré.</p>
                    <lb/>
                    <p xml:id="d001l445" n="42" rend="numbered">Tout einsint com li rois li dist le firent cil, quar il le pristent et li lierent
                    les piez et les mains et le porterent el paleis aventureux où li angre repoient acostumeement
                    por la hautesce et por l'onor del Saint Vessel qui leienz esstoit. Et quant vint entor
                    mie nuit que li Saint Vesselaux dut el paleis venir, assez se combati li ennemis qui
                    dedenz Lancelot estoit qu'il demorast. Mes à la parfin n'i pot il arester, ainz le
                    convint aler ou il voxist ou non, quar si vis chose et si malveise com est li pardurables
                    agaitieres n'avoit mie pooit de remanoir [f. 244 c] e le Ssaint Vessel ensemble en
                    un ostel. Quant il s'en ala, sachiez qu'il emporta de la couverture del paleis un
                    grant pan. Par tel maniere com ge vos cont poez vos entendre que Lancelot fu delivrés
                    de la grant forsenerie où il estoit en la venue del Saint Graals. Et quant li enemis
                    l'ot lessié, il remest en mi le paleis ausi com morz. A lendemain bien matin, quant
                    li rois vint leienz, il le trova si lassé et si travaillé qu'il ne pooit seulement
                    la teste lever, tant se douloit durement. Li rois le fait deslier et porter en une
                    des chambres de leienz, molt liéz de ceste aventure, quar il l'est bien avis qu'il
                    est guerit de la forsenerie. Trois jorz fu Lancelot qu'il ne but ne menga, ne mot
                    ne dist, ne rienz ne fist fors que dormir. Au quart jorz un pou devant prime estoit
                    li rois devant lui, et il ouvri les elz adonc, et parla et dist:</p>
                    <lb/>
                    <p xml:id="d001l446" n="43" rend="numbered">Ha! Dex! où sui ge?</p>
                    <lb/>
                    <p xml:id="d001l447" n="44" rend="numbered">Et li rois respont:</p>
                    <lb/>
                    <p xml:id="d001l448" n="45" rend="numbered">Sire, vos estes el chastel de Corbenic en un leu où l'en vos desiroit molt a veoir.</p>
                    <lb/>
                    <p xml:id="d001l449" n="46" rend="numbered">Et il en est trop esbait, com cil qui encor cuidot bien estre a Camalot là meemes
                    où la reine se correcha a lui, ne li cuidoit pas qu'il eust plus d'un jor ou plus
                    de deus que li corroz avoit esté. Et por ce se merveilloit il trop coment il pooit
                    ja ca estre si tost venuz, si dit au roi:</p>
                    <lb/>
                    <p xml:id="d001l450" n="47" rend="numbered">Sire, en quel maniere vins ge ca? le savez vos?</p>
                    <lb/>
                    <p xml:id="d001l451" n="48" rend="numbered">Sire, ce dit li rois, vos le savroit bien tout à tens.</p>
                    <lb/>
                    <p xml:id="d001l452" n="49" rend="numbered">Et Lancelot connoissoit ja bien que ce estoit li rois Pelles qui à llui parloit, et
                    lors redit:</p>
                    <lb/>
                    <p xml:id="d001l453" n="50" rend="numbered">Ha! Dex! fet il, tant ge me doill! Donc m'est ceste grant dolor venue?</p>
                    <lb/>
                    <p xml:id="d001l454" n="51" rend="numbered">Et li rois li respont:</p>
                    <lb/>
                    <p xml:id="d001l455" n="52" rend="numbered">Sire, ge ne me merveill pas se vos vos doulez, mes ge me mervill coment vos n'esté
                    pieca morz à la peinne et au travaill que vos avéz soufert.</p>
                    <lb/>
                    <p xml:id="d001l456" n="53" rend="numbered">Et Lancelot est trop esbait de ceste parole, si li prie por Deu qu'il li die la verité
                    de sun estre et coment et en quel maniere il vint [f. 244 d] leienz. Et li rois li
                    prie qu'il laist ceste<note>ceste chose ] ceste ceste chose</note> chose à enquerre:</p>
                    <lb/>
                    <p xml:id="d001l457" n="54" rend="numbered">Quar nul bien, sire, fait il, ne vos en puet venir fors anui et corroz.</p>
                    <lb/>
                    <p xml:id="d001l458" n="55" rend="numbered">Et il est adonc plus esbait que devant et plus desirant del savoir qu'il n'estoit
                    ainceis, si li prie por Deu qu'il li die la verité de ceste chose.</p>
                    <lb/>
                    <p xml:id="d001l459" n="56" rend="numbered">Ce ne vos dirai ge mie orendroit, ce dit li rois, mes guerrissez et enforcez vos durement,
                    et se ge voi que vos soiez guerit, ge vos creant que ge vos dirai la verité dedenz
                    X jorz.</p>
                    <lb/>
                    <p xml:id="d001l460" n="57" rend="numbered">Cil est molt liéz de ceste promesse ne melz ne li demande, si se force au plus qu'il
                    puet et tant que dedenz les X jorz fu il ausi sains et ausi aissiéz com il unques
                    avoit esté. Ne dedenz celui terme ne vit il onques de touz cels de leienz fors le
                    roi et la fille, et Liézer et Lamorat. Et encor estoient cil quatre par creant qu'il
                    ne descouverroient à home del siecle que<note>que ce fust ] que que ce fust</note>
                    ce fust Lancelot. Au disiemme jorz, dist Lancelot au roi Pelles:</p>
                    <lb/>
                    <p xml:id="d001l461" n="58" rend="numbered">Sire, ge vos apel del convenant donc vos estes tenuz à moi cestui jorz. Et sachiez
                    se vos ne me dites orendroit, ge ne demorrai plus avec vos, ainz m'en irai tout maintenant.</p>
                    <lb/>
                    <p xml:id="d001l462" n="59" rend="numbered">Et quant li rois le voit si angoisseux de savoir ceste chose, il n'est molt doulenz,
                    quar ja ne queist qu'il la seust, por ce qu'il sentoit Lancelot de gros cuer et d'orgueilleux.
                    Lors li dit:</p>
                    <lb/>
                    <p xml:id="d001l463" n="60" rend="numbered">Ge ne vos en dirai rienz se vos ne me creantez que vos n'en enprendroiz duel ne corroz
                    sor vos.</p>
                    <lb/>
                    <p xml:id="d001l464" n="61" rend="numbered">Et il creante loiaument. Et lors li comence li rois à conter la verité de sun estre
                    de ce qu'il en ot leienz veu, tout einsint com li contes a ja devisé, et coment il
                    gueri de cele grant forsenerie par la venue del Saint Graal, et quant il fu mis el
                    paleis aventureux. Et quant il li fu atout conté, Lancelot qui tant estoit doulenz
                    de ceste aventure qu'il n'en puet mie mostrer le semblant, demande au roi: [f. 245
                    a]</p>
                    <lb/>
                    <p xml:id="d001l465" n="62" rend="numbered">Sire, en ceste grant mescheance où ge estoie me conurent cil des vostre ostel?</p>
                    <lb/>
                    <p xml:id="d001l466" n="63" rend="numbered">Nani veoir, ce dit li rois. Il n'en i ot qui seul qui vos coneust et cil est apelléz
                    Lamorat. Ne encor n'a il ceienz nul qui vos enconoisse fors seulement quatre.</p>
                    <lb/>
                    <p xml:id="d001l467" n="64" rend="numbered">Et li devise lesquex.</p>
                    <lb/>
                    <p xml:id="d001l468" n="65" rend="numbered">Et encor, ce dit li rois, sui ge asseur d'els qu'il ne vos decouverrunt de ceste chose
                    jor de lor vie.</p>
                    <lb/>
                    <p xml:id="d001l469" n="66" rend="numbered">Ce m'est, fait il, molt biel.</p>
                    <lb/>
                    <p xml:id="d001l470" n="67" rend="numbered">Et insint demora Lancelot à Corbenic avec le rois Pelles deus mois et plus. Et lors
                    dit au roi qu'il s'en voloit aler. Et li rois qui molt aloit avoit grant poor de lui,
                    le conjure par la foi qu'il det à la riens qu'il plus aime el munde qu'il li die qu'il
                    hee à faire quant il sera d'ilec partiz.</p>
                    <lb/>
                    <p xml:id="d001l471" n="68" rend="numbered">Vos m'avez, fait il, tant conjuré que ge le vos dirai, quar aprés ceste chose ne vos
                    mentiroie ge de riens. Sachiez que quant ge me serai de vos partiz, ge m'en irai el
                    plus estrange leu et el plus estrange<note>el plus estrange leu et el plus esloingnié
                    ] el plus estrange leu et el plus estrange et el plus esloingnié</note> et el plus
                    esloingnié de gent que ge porrai ttrouver ne loing ni pres. Et illec userai le remanent
                    de ma vie en plors et en lermes et en dolors, si que jamés n'en vindrai parole de
                    moi et as autres, ne chevalerie n'avra honte ne desonor par moi, si com elle a eu
                    à ceste foiz.</p>
                    <lb/>
                    <p xml:id="d001l472" n="69" rend="numbered">Li rois est molt irriéz de ceste nouvelle, quar trop amoit Lancelot de graint amor
                    et ence qu'il parloient einsint ensemble, li il avint que Galaaz, li filz Lancelot,
                    qui estoit li plus biaux enfes del siecle et de l'aage de sis anz, vint en la chambre
                    où il tenoient lor conseill. Et quant li rois le voit venir, il ne se puet tenir quel
                    es lermes ne li chieent des els de grant duel qu'il a de la pitié qu'il a del enfant,
                    si l'apelle. Et cil vient à lui, et li rois li mostre à Lancelot et li dit:</p>
                    <lb/>
                    <p xml:id="d001l473" n="70" rend="numbered">Sire, ge avoie en esperance desqu'à ci que ceste bele creature eust encor honor de
                    vos. Mes il semble par vos paroles qu'il en puet mes atendre fors honte et desenor
                    la greignor [f. 245 b] recreantise donc ge unques oisse parler assi bon chevalier
                    com vos estes, qui fussiez digne par vostre proesce de tenir touz le roiaumes del
                    munde desouz vostre main. Certes unques à si preudome com vos estes n'oi parlez de
                    si grant mavesté et de si grant noienté com vos avez ci porparlée.</p>
                    <lb/>
                    <p xml:id="d001l474" n="71" rend="numbered">[A] ceste parole ne set Lancelot que dire, quar il connoist que li preudom li dit
                    verité et reson, si se tient tout quoi qu'il ne dit rienz.</p>
                    <lb/>
                    <p xml:id="d001l475" n="72" rend="numbered">Se vos volez estre en leu que nus del munde ne vos i sachie fors cels donc ge vos
                    ai parlé, ge le sai bel et conveneble a vostre oef. Une tor fort et merveileuse et
                    une ille la plus belle et la plus envoisiée que vos unques veissiez, et est avirenée
                    d'eue grant et parfunde de touz parz. Illec iroit vos, s'il vos plaist, et i demorroit,
                    s'il vos plaist, tout les jorz<note>jorz ] joez</note> de vostre vie. Et par vos esbanoier
                    et reconforter metrom nos avec vos dames et damoiselles qui vos i furent compeingnie,
                    ne ja ne savront vostre nom ne qui vos estes s'il ne vos plaist molt bien. Et sachiez
                    que se vos estes illec, jamés de la cort, se vos bien ne volez, ne savront plus de
                    vos nouvelles qu'il savroient se vos estiez enbatuz souz terre.</p>
                    <lb/>
                    <p xml:id="d001l476" n="73" rend="numbered">Et il respont que de là aler est il touz apareilliéz. Et li rois en est adonc molt
                    liéz. Insint com li rois li dist le fist il, quar il enchaca les jaianz des l'ile
                    où il estoient et mist leienz Lancelot en la tor, qui trop estoit belle et riche,
                    et Galaaz et sa mere et bien quarante que dames que damoiselles, mes escuier ne vallet
                    n'i ot nul. Et Lancelot, qui tant amoit de grant amor et de grant cuer que par devers
                    lui à ssun eiscient ne peust avoir ne signe ne aparevance de trincherie, quant il
                    sot qu'il avoit esté si loing terme fors de cort com le terme de sis anz entiers quant
                    il fu venuz au sejorner, por ce si l'estoit loing de sa dame la reine, et s'il ne
                    l'avoit piecca veue ne l'amoit [f. 245 c] mie mes qu'il solt fere, ainz i pensoit
                    et nuit et jor si enterinement qu'il n'avoit ouques sun cuer allors. Et por ce n'avoit
                    il joie ne reconfort nulle foiz, ainz estoit toutes dis en duel et in ire, fors tant
                    com il veoit Galaaz. Mes la beauté de celui sanz faille le reconfortoit moltes foiz,
                    que il estoit sanz doute la plus belle creature qui à celui tens fust el roiaume de
                    Logres, si se delitoit molt en lui veoir Lancelot. [Q]uant il l'ot leienz demoré entor
                    trois mois, il fist feire un escu à Corbenic assez merveilleux, quar li chans de l'escu
                    estoit touz noirs et le mi leu avoit peinte une roine molt belle et molt acesmée,
                    vestue d'une roube d'argent, et devant lui avoit à genolz un chevalier armé de toutes
                    armes qui li gioignoit les mains encontre lui ausint com por crier merci. Quant li
                    escu fu fait en tel maniere com ge vos devis, il fist amener en l'isle un cheval des
                    meillors que li rois avoit et unes armes belles et bones et unes couvertures toutes
                    noires à lui et à sun cheval. Et quant il fu saisiez de tout ceu, il vint à un pin
                    qui molt estoit biaux et grant à merveille et estoit en mi l'isle, si i pendi sun
                    escu por ce que toutes lessoiz qu'il passeroit par mi l'isle reconeust ce qu'il s'estoit
                    mesfait vers sa dame la reine. Einsint le fist, et estoit acoustuméz si tost com il
                    estoit levéz chascun jorz qu'il venoit à l'escu, et si tost com il veoit la remenbrance
                    de sa dame la reine, et comencoit son duel, por ce qu'il la cuidoit del tout avoir
                    perdue. Et le feissoit si grant que nus le veist qui à merveille nel tenist. Et sachiez
                    qu'il n'avoit home el pais qui seust qu'il fust leienz fors seulement li rois Pelles
                    et sa fille. Et les damoiselles meemes qui estoient en la tor nel connoissoient mie
                    ne ne savoient nomer. Quant une damoiselle li dist un jor:</p>
                    <lb/>
                    <p xml:id="d001l477" n="74" rend="numbered">Sire, ge [f. 245 d] vos pri que vos me dioiz comment vos avez nom.</p>
                    <lb/>
                    <p xml:id="d001l478" n="75" rend="numbered">Et il respondi adonc molt pensif:</p>
                    <lb/>
                    <p xml:id="d001l479" n="76" rend="numbered">Damoiselle, se vos me volez à droit nomer, vos m'apelleroit le Chevalier Mesfait,
                    quar autrement ne doi ge est[r]e noméz.</p>
                    <lb/>
                    <p xml:id="d001l480" n="77" rend="numbered">La damoiselle le poploia par leienz et cil de leienz le redistrent entre autre leu
                    et tant que aucuns des chevaliers del pais le sorent. Et les damoiselles qui leienz
                    manoient que molt estoient desiranz de voir aucune chose de l'estre Lancelot, puis
                    que sun nom ne pooient savoir, demanderent un jor à lor dame:</p>
                    <lb/>
                    <p xml:id="d001l481" n="78" rend="numbered">Dame, dame, por Deu, dites nos s'il vos plaist qui est cist sires qui ceienz est,
                    quar nos nos merveillon trop grantment de ce qu'il ne nos velt rien deescouvrir de
                    sun estre.</p>
                    <lb/>
                    <p xml:id="d001l482" n="79" rend="numbered">Et ge en vos dirai aucune chose, fist la damoiselle. Sachiez que ce est li meillor
                    chevalier de touz cels qui orendroit portent armes.</p>
                    <lb/>
                    <p xml:id="d001l483" n="80" rend="numbered">Celes furent toutes esbaiés de ceste parole, quar elle ne peussent pas aissiement
                    croire que ce fust voirs, si en parlerent assez et en apert et en repost. Et quant
                    la damoisele vit que celes la mescreoient de ce que elle en avoit dit, ele lor dist:</p>
                    <lb/>
                    <p xml:id="d001l484" n="81" rend="numbered">Esprouves le, si vos plaist, quar vos m'en tendroiz à voir disant.</p>
                    <lb/>
                    <p xml:id="d001l485" n="82" rend="numbered">Et une d'eles respondi:</p>
                    <lb/>
                    <p xml:id="d001l486" n="83" rend="numbered">Dame, puis que vos le volez, nos verrom preuchennement coment il porte armes. Si vos
                    sera un granz deduiz.</p>
                    <lb/>
                    <p xml:id="d001l487" n="84" rend="numbered">Lors manda l'une priveement un chevalier del pais, qui estoit ses amis et uns des
                    bons chevaliers del roiaume, qu'il venist en l'isle et qu'il ne lessast en nulle maniere,
                    se il de rienz l'amoit, qu'il ne combatist à un chevalier arméz de l'isle. Li chevalier
                    à cui cest message fu mandé avoit nom Alban, et estoit geunes home et molt preuz.
                    Il amoit tant la damoiselle qu'il ne l'osa refuser si vint à l'euie et se mist enz
                    touz à cheval arméz de toutes armes. Et si estoit l'euie grant et noire et parfund
                    merveilleusement, si li en avint [f. 246 a] molt bien quant il ne peri entre lui et
                    son cheval. Quant il fu arrivéz par devers l'isle, une damoiselle vint à Lancelot
                    et li dist:</p>
                    <lb/>
                    <p xml:id="d001l488" n="85" rend="numbered">Ha! sire chevalier, un chevalier est arrivéz en ceste ille arméz de toutes armes.
                    Ge cuit qu'il i soit venuz por vos faire anui, por ce qu'il set bien qu'il n'a ceienz
                    si femes non ne mes vos.</p>
                    <lb/>
                    <p xml:id="d001l489" n="86" rend="numbered">De ceste chose fu Lancelot ausint com touz esbaiz, quar il ne cuidast pas adonc que
                    l'en peust passer en l'isle sanz morir, meemement por les fes armes et por l'euie
                    qui trop estoit roide et parfunde. Lors cort à ses armes et dit qu'il savra qui est
                    li chevaliers qui à force estoit passéz en l'isle, ci tient cestui ardiment à un des
                    plus estragos qu'il veist pieca mes fare. Et quant il s'est arméz à l'aide dis damoiselles,
                    donc chascune d'e[les] i mist la main à lui apareillier et atorner, il vient à sun
                    cheval et i met la selle et monte et prent un glaive gros et forz à un panontel plus
                    noir que meure, mes d'escu ne porta il point, quar li suens pendoit et de jor et de
                    nuit à l'arbre. Et quant il fu venuz au pin, il trouva que li chevalier estoit descenduz
                    por soi apparoillier, quar il avoit esté en l'auie touz desarméz. Mes il n'i demora
                    pas grantment, ainz remonta et crie à Lancelot:</p>
                    <lb/>
                    <p xml:id="d001l490" n="87" rend="numbered">Sire chevalier, gardez vos de moi, à joster vos convient.</p>
                    <lb/>
                    <p xml:id="d001l491" n="88" rend="numbered">Et quant il voit qu'à fere li convient et il prent l'escu et à ssun col le pent et
                    dit:</p>
                    <lb/>
                    <p xml:id="d001l492" n="89" rend="numbered">Ha! Dex, or port ge l'eseingne de mon mesfait.</p>
                    <lb/>
                    <p xml:id="d001l493" n="90" rend="numbered">Lors s'adre[cce] au chevalier si merveilleusement qu'il semble bien que toutes l'isle
                    doie fondre desouz lui, et le fiert si angoisseusement qu'il porte à terre et lui
                    et le cheval si felleneusement qu'à pou que li chevalier n'a brisé le col au dur cheoir
                    qu'il prist à terre, si se pasme de l'angoisse qu'il sent et gist grant piece en tel
                    maniere qu'il ne dit mot. Et quant Lancelot le voit à terre, il ne regarde plus, ainz
                    vient à l'arbre et i met sun escu [f. 246 b] ausint com il estoit devant, puis revient
                    à la tor et se desarme. Et quant les damoiselles orent veu la joste, eles viennent
                    à l'escu et li enclinent toutes et puis comencent à queroler entor et à chanter et
                    disoient<note>et disoient en lor ] et disoient et disoient en lor</note> en lor chancon:</p>
                    <lb/>
                    <p xml:id="d001l494" n="91" rend="numbered">Voirement est ce li escu au meillor chevalier del munde.</p>
                    <lb/>
                    <p xml:id="d001l495" n="92" rend="numbered">Et sachiez que tant com Lancelot demora en l'isle ne fu il meillor que eles ne venissent
                    devant l'escu et que eles ni querolassent trois foiz le jor ausint en l'iver com en
                    l'esté. Et por ce le grant joie que eles i menoient si assiduelment fu puis l'isle
                    apellée de touz cels del pais l'Isle de Joie. Et li dura cis nons tant com Lancelot
                    i demora. Mes aprés, quant il s'en fu partiz, gasta li leuz et anoieenti et secha
                    l'isle, si que si nons li fu gangiéz et fu apellé l'Isle Seche. Et a encor cels nom
                    et avra tant com li siecles durera. Ne puis ne fu tens que l'en n'i trouvast celui
                    pin où li escuz pendi ou autre pin qui de celui pin fust descenduz. Et encor le troeve
                    l'en et apelle l'en orendroit cele isle, l'Isle Seche del Pin Vert. [Q]uant Alban
                    fu revenuz de paumoison, il saut sus com cil qui toute poor, mes quant il ne voit
                    Lancelot, il set bien qu'il s'en est alet arrieres et qu'il ne deingna metre main
                    por ce que abatuz l'avoit, si le prise tant tost en sun cuer de chevalerie qu'il ne
                    porroit nul autre plus prisier. Lors vient à son cheval, si monte et rement à l'euie
                    et passe oltres à greingnor doutance qu'il n'i estoit venuz à sum recet qui assez
                    estoit pres de cel ille, il comenca à mander as chevaliers del pais, dunt il avoit
                    assez de preudomes, que en l'isle avoit un tel chevalier. Or i porra s'il seroient
                    hardi de lui aler veoir, quar il meemes istoit aléz, si li en estoit malvesement cheu.
                    Et quant cil en oirent parler, si distrent qu'il iroient. Lors s'en esmut uns dels
                    pais qui avoit nom Arion. Et fu armèz et apareilliéz de [f. 246 c] toutes armes, si
                    com chevalier errant estoient à celui tens. Et quant il vient à l'euée, il la vit
                    noere et parfunde, mes por ce ne la douta il mie, com cil qui estoit de tres grant
                    ardement, ainz se mist enz, si li en mesavint si qu'il i fu periz et noiéz, quar si
                    chevax n'estoit mie de si grant force qu'il peust oltre porter. Quant Lancelot vit
                    que li chevalier estoit einsint mort, il en fu trop doulenz, si fist maintenant faire
                    une nef et metre mariners dedenz, et les fist oster de l'autre part de la rive et
                    lor comanda que de quele ore que chevalier errant venissent là, se il voxissent passer
                    en l'isle por bataille, asseur le passassent un par soi et non mie plus, quar il ne
                    voloit mie que dui chevalier ne troi plus i venissent ensemble. Einsint com il le
                    dist le firent il. Et lors comencierent à venir de touz part chevalier privéz et estranges,
                    mes nus sanz faille ni vint là qui oltréz ne s'en partist, si en vint li premiers
                    an plus de cent qui tuit furent oltré, mes unques de touz les cent n'en i ot quatre
                    ocis, quar il ne voloit en els metre main dusqu'à mort. Et quant il demandoient son
                    nom au conmencement des jostes, ja plus ne peussent enporter fors qu'il lor dissoit
                    qu'il avoit nom le Chevalier Mesfait. Si en ala tant la parole par le pais qu'il ne
                    tenoient parole fors del Chevalier Mesfait et disoient tout plainnement, cil qui assaié
                    l'avoient armes, qu'il n'avoient unques el munde trouvé si bon chevalier ne si preudom
                    com il estoit. En tel maniere com ge vos cont demora Lancelot X anz et quatre jor
                    en l'Isle de Joie, si perduz que nus ne savoit riens de lui fors seulement li rois
                    et sa fille. Et sachiez que en tout celui termine ne fu hom ne feme que joie l'i veust
                    faire, ainz estoit tout jors si pensif que ce n'estoit si merveille non. Ne nus sanz
                    faille nel metoit à reconfort de nulle chose sors Galaaz se filz en cui biauté et
                    en cui simplece il se delitoit trop de regarder. [f. 246 d] Et se cil seulement ne
                    fust, il ne peust pas tant avoir duré en l'isle qu'il ne fust morz par la male vie
                    qu'il i menoit. Mes ataint lesse ore li contes à parler de lui et retorne à monseingnor
                    Gauvains por conter coment il oissi del Chastel as Dis Chevaliers.</p>
                    <lb/>
                    <lb/>
                </div2>
                <div2 xml:id="d001c007" n="VII">
                    <head>VII PARTE</head>
                    <lb/>
                    <p xml:id="d001l496" n="1" rend="numbered">Or dit li contes et la veraie estoire que sis anz et plus demora missire Gauvains
                    en celui chastel a force, quar si s'en voxist partir, l'en ne l'i soufrist pas. Et
                    d'autre part, s'il s'en partist, il lor feist tort et s'en perjurast, quar dedenz
                    celui terme n'aporta aventure chevalier cele part qui de dis se peust delivrer, ainz
                    i estoient oltré et vaincu tuit li estrange qui i venoient, quar parfet chevalier
                    n'i venoit ne nus que fust de tres haute proesce. Mes aprés ce que Lancelot fu mis
                    en l'Isle de Joie, e insint com li contes a ja devisé, avint que Lamorat<note>Lamorat
                    ] Lamorant</note> se parti de Corbenic et pensa qu'il voit à la cort le roi Artus
                    por savoir se Lancelot i seroit aléz. Quant il se fu mis à la voie, il chevaucha tant,
                    et insint com aventure le portoit, com cil qui n'aloit mie toute voies le droit chemin,
                    que aventure l'aporte devant le Chastel as X Chevalier. Quant il oi dire que à X chevaliers
                    le convindroit combatre et puis au seingnor del chastel, se il voloit oltre passer,
                    il dist qu'il ne remandroit pas, ainz s'i essaieroit et metroit tout por tout, com
                    cil qui estoit de trop aute proesce et de trop grant cuer, s'abandona as jostes. Et
                    ce fu droit à l'entrée de mai et s'adrecce au premier des X chevaliers et l'abati
                    navré durement, et puis le segunt et puis le tierz et puis li quart. Et li en avint
                    si bien par le haute proesce dunt il estoit [f. 247 a] garniz qui les abati tout X
                    ne n'i recut plaie ne blecceure dunt il se sentist grantment. Quant cil del chastel
                    virent ceste aventure, il comencierent entre els à dire:</p>
                    <lb/>
                    <p xml:id="d001l497" n="2" rend="numbered">Or poom nos bien dire que cist est li meillors chevaliers que aventure nos amenast
                    unque, mes quar il fest trop bel et trop legierement delivréz de ces X cox<note>cox
                    ] cor</note>. Parra qu'il en avendra à monseingnor Gauvain, quar sanz bataille ne
                    se partira il pas, s'il ne s'en fuit, quar cist ne se ssent pas grantment de riens
                    qu'il ait encore fait.</p>
                    <lb/>
                    <p xml:id="d001l498" n="3" rend="numbered">[A] ceste paroles eissi missire Gauvains del chastel arméz de toutes armes, montéz
                    sor un cheval fort et isnel. Et là où il voit Lamorat, il ne reconust mie, si li adrecce
                    [la teste] del cheval. Il vindrent de loing et furent andui chevalier de grant proesce,
                    si s'entreferent sor l'escuz si grant cox qu'il funt andeus les glaives voler en piecces,
                    et s'entrehurtent des cors et de escuz si durement qu'il n'i a nus qui ne s'en doille.
                    Missire Gauvains vole à terre par desus la crope del cheval et est molt blecciéz au
                    cheoir qu'il fist. Et Lamorat nel regarde unques, ainz s'en velt oltre aler, quant
                    cil del chastel saillent fors et le prenent au frain et l'en mainnent en lor chastel
                    ou il voille ou non voille. Mes unques ne veistes greingnor joie ne greingnor feste
                    faire en leu del siecle que tuit cil de leienz fessoient encontre lui, et crioient
                    tuit à une voiz:</p>
                    <lb/>
                    <p xml:id="d001l499" n="4" rend="numbered">Bien vegniez sire, bien veigniez!</p>
                    <lb/>
                    <p xml:id="d001l500" n="5" rend="numbered">Et li autre redisoient:</p>
                    <lb/>
                    <p xml:id="d001l501" n="6" rend="numbered">Ha! Dex, benoit soiez vos quant vos tel chevalier nos avez estrié à estre nostre sire
                    et nostre mestre!</p>
                    <lb/>
                    <p xml:id="d001l502" n="7" rend="numbered">Einsint aloient criant devant lui et aprés lui li un et li autre. Et il estoit touz
                    esbahiz por quoi il li fesoient ceste honor trop s'en merveilloit. Et quant il fu
                    venuz el mestre paleis et il li orent desarmié, un viel chevalier vint devant lui
                    qui aportoit une cles en sa [f. 247 b] main. Et là où il voit Lamorat, il li dit:</p>
                    <lb/>
                    <p xml:id="d001l503" n="8" rend="numbered">Sire, veez ci le cles de cest chastel, recevez les.</p>
                    <lb/>
                    <p xml:id="d001l504" n="9" rend="numbered">Et il les recoit por ce qu'il se doutoit que l'en ne tornast à villane se il les refusast.
                    Et lors recomence la joie assez greingnor qu'il ne la fesoient devant, quar il dient
                    tuit:</p>
                    <lb/>
                    <p xml:id="d001l505" n="10" rend="numbered">Ha! Dex, benoit soiez vos, qui de nouvel seignor et si bon chevalier con cist est
                    nos avez enrichi!</p>
                    <lb/>
                    <p xml:id="d001l506" n="11" rend="numbered">Quant il entent ceste parole et maintes autres que cil de leienz aloient disant, il
                    prent celui qui le cles li avoit aportés et le trez à une part et li di:</p>
                    <lb/>
                    <p xml:id="d001l507" n="12" rend="numbered">Ge voill que vos me facoiz entendant por quoi ces genz funt si grant joie de moi,
                    quar il m'en sunt tout merveillier.</p>
                    <lb/>
                    <p xml:id="d001l508" n="13" rend="numbered">Sire, fet cil, il se joissent de ce que vos avez vencuz ces X chevaliers de la fors
                    et abatu celui qui gardoit et nos et le chastel, quar par ceste chose avez vos gagnié
                    cest chastel et nos meemes, si que nos en somes vostre homes et vos en estes nostre
                    sire liges. Et d'autre part il ont grant joie de la plus belle damoisele del munde
                    qui ceienz est de cui li chastiaux muet et cui home liges nos somes, que vos avroit
                    à dame et à moillier. Si en sunt mult joiant de ce que Dex l'a assenée à ssi preudome
                    et à si bon chevalier com vos estes.</p>
                    <lb/>
                    <p xml:id="d001l509" n="14" rend="numbered">Et quant il estent ceste parole, il li respont:</p>
                    <lb/>
                    <p xml:id="d001l510" n="15" rend="numbered">Il funt grant joie de noient, quar ne cuit qu'il ait si belle dame el munde ne si
                    belle damoiselle orendroit que ge pas vouxisse prendrer à moillier, quar por rien
                    del munde ge ne laroie chavalerie encor.</p>
                    <lb/>
                    <p xml:id="d001l511" n="16" rend="numbered">Ha! sire, ce dit li preudom, i ce n'est rienz que vos dites. Certes ce ne poez vos
                    refuser. Et se vos la refussiez del tout, si grant mal vos en vendroit, que l'en vos
                    metroit orendroit en tel prison donc vos n'escamperez jamés por pooir que vos eussiez.</p>
                    <lb/>
                    <p xml:id="d001l512" n="17" rend="numbered">Et quant il estent ceste parole il ne set que respondre, ainz devient touz pensif.
                    Et neporquant il dit:</p>
                    <lb/>
                    <p xml:id="d001l513" n="18" rend="numbered">Vos faroit de moi ce que vos vodroit, quar la [f. 247 c] force en est ore vostre,
                    mes la feme refuse ge et la segnorie del chastel.</p>
                    <lb/>
                    <p xml:id="d001l514" n="19" rend="numbered">Et quant li preudom entent ceste parole, il le fait maintenant prendre et metre en
                    prison en une chambre deléz un jardin. Et lors remaint la joie que cil avoient encomenciée.
                    Et missire Gauvain, quant il se vit abatu et il vit que cil de le chastel en menoient
                    Lamorat il vient à sun cheval, si monte, beneist l'ore que il a esté abatuz, quar
                    il ne voit pas coment il peust jamés estre autrement delivré de la garde del chastel,
                    se ceste aventure ne fust ensint avenue. Et neporquant il est assez doulenz de ce
                    qu'il a einsint esté avilliéz par la main d'um seul chevalier qui tant avoit fait
                    d'armes, et il estoit frés et reposéz. Et insint s'en vait missire Gauvain liéz et
                    doulenz. Liéz de ce qu'il est delivréz del chastel où il avoit demoré si long tens,
                    et corrociéz del chevalier qui honte li a fait voiant tant de preudomes, si s'en bee
                    encor molt à revenchier, quar il ne puet estre qu'il ne sache dedenz brief terme le
                    nom del chevalier. Et Lamorat qui fu remés en la prison, einsint com ge vos devis,
                    il fu assez doulenz et corrociéz et quant il vit que la chose estoit à tant venue.
                    Chascun jor venoient à lui cil de leienz et li requeroient qu'il preist l'onor del
                    chastel, ou altrement il ne seroit jamés delivrés de la prison. Quant il vit que cil
                    le tenoient si cort, il lor dist:</p>
                    <lb/>
                    <p xml:id="d001l515" n="20" rend="numbered">Puis que ge vois qu'il ne puet estre autrement, faites, s'il vos plaist, que ge voie
                    la damoiselle, quar tele puet elle estre que ge la prendrai, et tele la porroie ge
                    veoir que ge vodroie melz morir en ceste prison que ge la preisse.</p>
                    <lb/>
                    <p xml:id="d001l516" n="21" rend="numbered">[Q]uant il orent ceste parole, il en furent molt liéz, quar ce savoient il bien que
                    por beauté ne remandroit il pas que il la damoiselle ne preist. Lors alerent por [f.
                    247 d] lui et la firent venir avant. Et maintenant que cil la regarde, il la vit tant
                    belle et tant avenant de toutes choses qu'il dist qu'il ne la refusoit pas, ainz la
                    voloit bien, si fu delivré tout erranment qu'il ot cele parole dites. En tel maniere
                    com ge vos devis, fu delivrés Lamorat de la prison del Chastel as X Chevaliers et
                    fu la damoiselle mariée, et fu ostéz li maux passages qui devant estoit. Mes por ce
                    ne perdi mia le chastiaux sum nom, que il ne fust touz dis apelléz le Chastel as X
                    Chevaliers, et encor est il einsint apelléz. Et au jor que les noces estoient premieres
                    et cil de leienz faisoient feste et grant et merveilleuse, il avint que Agloval et
                    Tor, li filz Arez, et Drianz s'entrecontrerent entor<note>entor ] entror</note> hore
                    de midi enz el mi leu del chastel, einsint com aventure le fist et estoient tuit troi
                    arméz de toutes armes. Et maintenant qu'il s'entrevirent et il s'entreconnuirent,
                    il gitent jus escuz et lances et heaumes des chief, si s'entrebeisent et acollent,
                    quar piecca mes ne s'estoient entreveuz. Et ence que li uns demenoit à l'autre si
                    grant joie, un chevalier de leienz qui devant els estoit et les aloie regardant por
                    la joie que li uns fesoit de l'autre, lor demanda erranment qu'il i estoient.</p>
                    <lb/>
                    <p xml:id="d001l517" n="22" rend="numbered">Nos somes, funt il, de l'ostel le roi Artus. Mes por quoi le demandez vos?</p>
                    <lb/>
                    <p xml:id="d001l518" n="23" rend="numbered">Ge le vos disoie, fait il por ce que ceienz en aventure qui autresint est de celui
                    ostel. Mes il est sanz faille, fait il, le meillor chevalier qui unques entrast en
                    cest pais tout environ, et une damoiselle molt gentil feme qu'il ha ui prise moillier,
                    et en la plus belle riens que ge unques veisse.</p>
                    <lb/>
                    <p xml:id="d001l519" n="24" rend="numbered">Quant il entendent que ce est des chevalier le roi Artus por cui l'en fait tel joie
                    et tel feste par le chastel, il demandont tout erranment:</p>
                    <lb/>
                    <p xml:id="d001l520" n="25" rend="numbered">coment a nom, fet il, li [f. 248 a] chevaliers? Quar il ne puet estre, fait il, que
                    nos nel connoissom, puis qu'il est del ostel le roi Artus.</p>
                    <lb/>
                    <p xml:id="d001l521" n="26" rend="numbered">Et il lor respont:</p>
                    <lb/>
                    <p xml:id="d001l522" n="27" rend="numbered">L'e[n] apella Lamorat.</p>
                    <lb/>
                    <p xml:id="d001l523" n="28" rend="numbered">Et quant il entendent que ce est lor frere, il se merveillent trop durement, quar
                    sanz lor conseill n'en deust il pas ceste chose avoir faite, ce lor est avis. Lors
                    dient au chevalier:</p>
                    <lb/>
                    <p xml:id="d001l524" n="29" rend="numbered">Ha! sire, por Deu, pensiez vos faire que nos à Lamorat pensom parler, quar voluntiers
                    le veissom ainz que nos departissom de ceienz. Et nos savom de voir que ansi voluntiers
                    nos revoiroit il.</p>
                    <lb/>
                    <p xml:id="d001l525" n="30" rend="numbered">Qui estes vos? fait il. Et g'irai parler à lui et dir li que tel gent le demandent.</p>
                    <lb/>
                    <p xml:id="d001l526" n="31" rend="numbered">Nos somes, font il, se conpeingnon et de l'ostel le roi Artus, itant li dites seulement
                    que nos volom parler à lui.</p>
                    <lb/>
                    <p xml:id="d001l527" n="32" rend="numbered">Et il dit que cest masage fera il bien. Lors s'en vient el paleis là où Lamorat estoit
                    et li dit que li chevalier de là defors li mandent. Et il en est molt liéz non mie
                    por ce qu'il cuide que ce soient si frere, ainz croit que ce soient des autres chevalier
                    errant, si respont:</p>
                    <lb/>
                    <p xml:id="d001l528" n="33" rend="numbered">Faites le venir, si verrai qu'il est.</p>
                    <lb/>
                    <p xml:id="d001l529" n="34" rend="numbered">Et il i vennent tuit à pié et orent lor chevax lessié en mi la rue. Et quant Lamorat
                    les vit venir et il les conuist, il est trop liéz de lor venue, quar molt les amoit
                    de grant amor si les recoit à grant joie et à grant feste. Et quant li autre de leienz
                    les conoissent, assez le servent et honorent de quant qu'il poent et les desarment
                    maintenant. À lendemain li demanderent li troi frere:</p>
                    <lb/>
                    <p xml:id="d001l530" n="35" rend="numbered">- Lamorat, por quoi avez vos ceste chose faite sanz nostre conseill?</p>
                    <lb/>
                    <p xml:id="d001l531" n="36" rend="numbered">- Por ce, fait il, qu'à faire le me convenoit, ou ge vouxisse ou non, quar autrement
                    n'oississe ge gemais de prison.</p>
                    <lb/>
                    <p xml:id="d001l532" n="37" rend="numbered">Et lors li co[n]te en quel maniere il vint leienz et coment il non oissist jamés jor
                    de sa vie sanz ce faire:</p>
                    <lb/>
                    <p xml:id="d001l533" n="38" rend="numbered">Et por ce ne m'en devez vos mie tant blasmer.</p>
                    <lb/>
                    <p xml:id="d001l534" n="39" rend="numbered">Et il en [f. 248 b] lessent atant la parole, por ce qu'il voient qu'il ne poet remanoir
                    qu'il ne soit fait, et loent molt entre els la damoiselle de beauté. Dis jorz entiers
                    demorerent leienz li frere qu'il unques n'en oissent por aler esbatre fors. Et quant
                    il orent leienz tant demoré, il distrent qu'il s'en iroent à la cort por<note>por
                    savoir ] por por savoir</note> savoir se nouvelle estoit encor venue à cort de Lancelot,
                    quar por autre chose ne s'estoient mis en queste.</p>
                    <lb/>
                    <p xml:id="d001l535" n="40" rend="numbered">Et venistes unques en leu, ce dit Lamorat, où vos en oissiez parler, puis que vos
                    primes entrastes en la queste?</p>
                    <lb/>
                    <p xml:id="d001l536" n="41" rend="numbered">Certes, funt il, nanni et si a il ja cinc ans passéz que nos i entrames. Et vos, en
                    apreistes vos riens?</p>
                    <lb/>
                    <p xml:id="d001l537" n="42" rend="numbered">Et il se rest atant de ceste chose, quar il ne lor voxist en nulle maniere descouvrir
                    ce que il en avoit veu, mes il lor dist:</p>
                    <lb/>
                    <p xml:id="d001l538" n="43" rend="numbered">Puis que vos à la cort volez aler, ge vos i ferai compeingne, quar ausint avoie ge
                    molt grant volunté d'iler cele part. Et ge ferai bien tant vers cels de ceienz qu'il
                    me donront congié.</p>
                    <lb/>
                    <p xml:id="d001l539" n="44" rend="numbered">Et li frere einsint molt lié. Que vos direoie ge? Tant fist Lamorat vers cels de leienz
                    qu'il li donorent congié d'aler à cort, et il lor creanta qu'il revendroit au plus
                    tost qu'il en avroit loisir. En tel maniere se parti de leienz à tel eur qu'il n'i
                    entra puis, si con devise la veraie estoire. Si ne demora por ce<note>por ce que ]
                    par ce por ce que</note> que il ne fust volentiers, se il peust, mescheance et mesaventure
                    qui li sorvint l'en destorba. Si fu domage, ce me senbla, por la bone chevalerie duit
                    il estoit garnit et por ce que trop estoit cortois et bons. [Q]uant li trois frere
                    se furent mis à la voie por aler à la cort le roi Artus, einsint com vos avez oi,
                    il chevaucherent IIII jorz entierz sanz aventure trouver que l'en doie à mentovoir
                    en conte. Et quant il virent qu'il ne trouvoient [f. 248 c] riens ensemble il distrent:</p>
                    <lb/>
                    <p xml:id="d001l540" n="45" rend="numbered">Departom nos. Nos i avom ja chevauché emsenble IIII jorz, ne n'avon rien trouvé. Or
                    i parra se nos chaschuns por soi porrom rienz trouver.</p>
                    <lb/>
                    <p xml:id="d001l541" n="46" rend="numbered">Atant se departirent li frere et chevaucherent li uns ca et li autres là. Et Dr[i]anz
                    qui se fu mis en un petit sentiers qui aloit au trevers de la forest, chevauche tout
                    le joiz entiers et jut la nuit chiez une veuve dame qui l'aaisa<note>aaisa ] acisa</note>
                    de quant qu'il li convint par reson, por ce que chevaliers errant estoit. À lendemain,
                    si tost com il fu ajorné, il se remist à la voie ausint com il avoit fet le jor devant
                    et ne demora mie grantment qu'il chie entor hore de prime el grant chemin de la forest.
                    Et sachiez que cele forest estoit apellée Lacen. Quant vint entor hore de prime, il
                    li avint einsint com aventure le feisoit qu'il encontre mun seingnor Gauvains et Mordret
                    et Agravains, arméz de ttoutes armes, lasséz et travailléz, quar grant tens avoit
                    passé qu'il n'avoient grantment reposé. Quant il le voient venir, il le connoissent
                    bien à ses armeures, mes il il ne connoist pas els, por ce qu'il avoient lor armes
                    changiées puis qu'il se partirent de la cort. Et si tost com Mordret le voit, il dit
                    à munseingnor Gauvains:</p>
                    <lb/>
                    <p xml:id="d001l542" n="47" rend="numbered">Sire, veez ci venir uns des freres Lamorat. Or poom auches venchier Lamorat de nostres
                    mere, la reine d'Orcanie, quar en despit et en desdeing de Lamorat l'occist Gaheriet
                    nostre frere.</p>
                    <lb/>
                    <p xml:id="d001l543" n="48" rend="numbered">Or soit venchiée, ce dit Agravain. Dehez ait en cui il remandra!</p>
                    <lb/>
                    <p xml:id="d001l544" n="49" rend="numbered">Et missire Gauvain qui trop haoit Lamorat, com cil qui ja avoit bien apris que ce
                    estoit il qui abatu l'avoit devant le Chastel as X Chevaliers, si tost com il vit
                    que ce estoit uns des freres Lamorat, i dit à Agravain que il sentoit à meillor chevalier
                    que Mordret n'estoit:</p>
                    <lb/>
                    <p xml:id="d001l545" n="50" rend="numbered">Or à lui Agravain! Or i parra se vos vencheroit la mort de nostre pere [f. 248 d]
                    et de nostre mere. Li suens peres ocist le nostre et li suens freres fist nostre mere
                    morir.</p>
                    <lb/>
                    <p xml:id="d001l546" n="51" rend="numbered">Et quant Agravains voit missire Gauvains s'acorde à ceste chose, il escrie au Drian:</p>
                    <lb/>
                    <p xml:id="d001l547" n="52" rend="numbered">Gardez vos de moi, sire chevalier, quar ge ne vos asseur fors de la mort!</p>
                    <lb/>
                    <p xml:id="d001l548" n="53" rend="numbered">Et quant cil voit qu'à joster le convient, il li adrece la teste del cheval et li
                    lesse corre si grant oirre com il puet del destrier trerre et le fiert si durement
                    qu'il le porte del cheval à terre. Et est molt debrissiéz au cheoir que il fist, mes
                    sanz faille il n'ot autre mal de cele pointe. Et Drianz, qui molt estoit bon chevalier
                    et cuide veraiement por ceste joste estre delivrés des deus autres, ne regarde unques
                    celui qui l'ot abatuz, ainz s'en vait oltre. Et quant Mordret vet cheoir sun frere
                    à terre, il en est trop doulenz, si dit qu'il velt recevoir ici une honte qu'il nel
                    venche de sun pooir. Lesse corre à Drian et li done sor sun escu si grant cop qu'il
                    fait sun glaive voler en pecces. Et cil qui fu arriéz de ceste encontre en fiert si
                    merveilleusement qu'il porte à terre et lui et sum cheval, et s'en vait oltre que
                    unques nel regarde, ausint com il avoit fait à l'autre, com cil qui trop estoit de
                    grant cuer. Quant missire Gauvains voit ses deus freres à terre, il est tant doulenz
                    qu'il ne set qu'il en doie fere, fors qui dit que: unques li filz Pellinor ne furent
                    néz fors por chevalerie mener, ausint com lor peres fesoit». Et neporquant, puis que
                    ceste esmut por sum conseil, il en avra l'onor, s'il unques puet, si leisse corre
                    à Drian à molt grant doute, por ce qu'il ne connoissoit bien à Drianz à bon chevalier
                    et à preuz, et le fiert de toute sa force si merveilleusement qu'il li perce l'escu
                    et le haubert et li met par mi li cors le fiert de sun glaive. Et il l'enpaint bien,
                    s'il porte del cheval à la terre. Et au cheoir que cil fait, se pasme de la grant
                    angoisse qu'il sent, com [f. 249 a] cil qui estoit à mort navréz. Et au retraire que
                    missire Gauvain fist de sun glaive cil giete un plaint trop dolereux, et dit:</p>
                    <lb/>
                    <p xml:id="d001l549" n="54" rend="numbered">Ha! morz sui!</p>
                    <lb/>
                    <p xml:id="d001l550" n="55" rend="numbered">Et quant missire Gauvain entent ceste parole, il dit à ses freres:</p>
                    <lb/>
                    <p xml:id="d001l551" n="56" rend="numbered">Alon nos en. De cestui somes nos bien venchié, quar il est morz.</p>
                    <lb/>
                    <p xml:id="d001l552" n="57" rend="numbered">Et Mordret dit:</p>
                    <lb/>
                    <p xml:id="d001l553" n="58" rend="numbered">Soufrez, sire, que ge li colpe la teste, si li vadra melz.</p>
                    <lb/>
                    <p xml:id="d001l554" n="59" rend="numbered">Non feroit, fet il, lessiez le atant. Nos en avom tant fet que nos en serom blasmé
                    si tost com les nouvelles en serunt seuéz.</p>
                    <lb/>
                    <p xml:id="d001l555" n="60" rend="numbered">Et li autre frere responnent:</p>
                    <lb/>
                    <p xml:id="d001l556" n="61" rend="numbered">Ne vos chaut que l'en en die, mes que nos nos soiom venchié des enfanz le roi Pellinor.</p>
                    <lb/>
                    <p xml:id="d001l557" n="62" rend="numbered">Lors montent et se partent d'ilec et lessent Drianz à terre qui greingnor mestier
                    eust de confession que d'autre chose. Si ne se furent pas grantment esloingnié que
                    aventure aporta cele part, là où cil gisoit en tel maniere, Lamorat navré bien de
                    cinc plaies grant et parfundes, com cil qui ttout maintenant s'estoit combatuz à Dodinel
                    le Salvage et l'avoit oltré d'armes et l'avoit lessé gissant en une praerie ausint
                    com morz. [Q]uant il fu venuz en la place où a Drianz gisoit navré à mort, il le connoist,
                    il se leisse sor lui cheoir de si haut com il estoit et l'enbrace et fait sor lui
                    trop grant duel. Et cil qui encor n'estoit pas morz, quant il sent celui qui si estoit
                    l'avoit enbracé, il oevre les elz. Et quant il voit Lamorat, celui de ses freres que
                    il molt amoit et que il tenoit à meillor chevalier, il a tant de poor qu'il li dit:</p>
                    <lb/>
                    <p xml:id="d001l558" n="63" rend="numbered">Frere, ge sui morz. Venchiez moi, s'il vos plaist.</p>
                    <lb/>
                    <p xml:id="d001l559" n="64" rend="numbered">Et cil li respont à trop grant dolor:</p>
                    <lb/>
                    <p xml:id="d001l560" n="65" rend="numbered">Dites moi, frere, qui vos à mort et ge vos venchierai, se ge le puis faire. Et melz
                    i vodroie metre la vie del cors.</p>
                    <lb/>
                    <p xml:id="d001l561" n="66" rend="numbered">Cil qui traioit durement à mort, se force tant qu'il li dit:</p>
                    <lb/>
                    <p xml:id="d001l562" n="67" rend="numbered">Par foi, ceste voie<note>par foi ceste voie ] par foi ceste foi voie</note> s'en vont
                    cil qui occis m'ant.</p>
                    <lb/>
                    <p xml:id="d001l563" n="68" rend="numbered">Et li devise quex<note>quex armes ] quex quex armes</note> [f. 249 b] armes portent
                    il et quant il sunt, et quex armes cil a qui des mains l'ocist. Et quant il entent
                    ceste parole, il respont trop corrocciéz:</p>
                    <lb/>
                    <p xml:id="d001l564" n="69" rend="numbered">Frere se ge vos venchierai, se Dex me velt doner le pooir.</p>
                    <lb/>
                    <p xml:id="d001l565" n="70" rend="numbered">Lors vient a son cheval, si munte. Et il avoit eu si grant dolor de ceste chose qu'il
                    veoit que ses plaies il estoient escrevées à saignier tout maintenant, et si les avoit
                    il devant estanchiées. Et quant il s'est mis à la voie tanz doulenz que les lermes
                    li chieent des elz par desouz le heaume tout aval les faces, il chevauc[che] tant
                    toute la<note>toute la voie ] toute la la voie</note> voie que si freres li avoit
                    esseingnié qu'il ataing monseingnor Gauvain et ses freres al funz d'une valée. Et
                    si tost com il les voit, il les connoist bien as armes, quar autresfoiz les avoit
                    veoit il veuz en ces armeures meemes ou en autre de les. Lors crie à munseingnor Gauvain:</p>
                    <lb/>
                    <p xml:id="d001l566" n="71" rend="numbered">Misire Gauvains, vos m'avez honiz sanz moi deffier, se de lonc tenps n'estoit. Or
                    vos gardez de moi, quar ge vencherai, se ge puis, ce que vos m'avez mun frere ocis.</p>
                    <lb/>
                    <p xml:id="d001l567" n="72" rend="numbered">[À] ceste parole se regarde missire Gauvains, et ausint funt li autre. Et quant il
                    voient, il dient:</p>
                    <lb/>
                    <p xml:id="d001l568" n="73" rend="numbered">Or somes nos bien venu en point de vos venchier, quar veez ci Lamorat venir tout seul
                    par cui touz nos d[u]els nos sunt venu.</p>
                    <lb/>
                    <p xml:id="d001l569" n="74" rend="numbered">Et missire Gauvains, qui trop prisoit sa chevalerie, respont:</p>
                    <lb/>
                    <p xml:id="d001l570" n="75" rend="numbered">Por ce, s'il est seuls, n'avez vos mie tout gaagnié. Si m'ait Dex, il sels valt melz
                    et plus puez que ne funt tex XX chevaliers, connos gie. Ne ge ne sai orendroit il
                    munde le cors d'un sel il chevalier de sun aage que ge plus tost n'assaussisse de
                    lui. Mes puis que ge voi qu'à deffendre me convient de lui, il n'i a fors que de lessier
                    corre.</p>
                    <lb/>
                    <p xml:id="d001l571" n="76" rend="numbered">Lors lesse le glaive qu'il tenoit et fiert à cheval des esperons. Et cil qui mortelment
                    le haoit et por mainte acheson, le fiert si durement à l'ire et à la force qu'il avoit
                    [f. 249 c] qu'il li perce l'escu et le haubert et li fait plaie parfunde et le porta
                    del cheval à terre ou missire Gauvain voille ou non. Et quant li autre dui voient
                    lor frere à terre, il lessent corre à Lamorat et le fierent andui sor sun escu. Il
                    furent andui de grant force et trouverent celui navré et travaillé, si le portent
                    à terre si mal atorné qu'il [n'à] pooir de soi relevier. Et quant missire Gauvain
                    le voit cheoir, il a doutance grant qu'il ne se relet et qu'il ne desconfisse touz
                    trois, si vait grant oirre cele part et l'ahert au heaume là ù cil gisoit en pamoison,
                    si le tire si fort à soi qu'il le desront les lai et li arache fors de la teste et
                    le giete en vole au plus loing de lui qu'il puet. Et quant il li [a] abatu la coife
                    de fer, il li crie qu'il se tiegne à oltre ou il l'ocira. Et li done des pont de l'espée
                    grandimes cox par mi le chief si qu'il en fait li sanc saillir par plus de X leux.
                    Et cil vient de paimoisson et oevre les elz quant il se sent si malmener. Et missire
                    Gauvains li dit:</p>
                    <lb/>
                    <p xml:id="d001l572" n="77" rend="numbered">Si tu ne te tens à oltré, tu es morz. Ja Dex ne m'ait se ge ne fat autant de toi com
                    ge fis de tom pere.</p>
                    <lb/>
                    <p xml:id="d001l573" n="78" rend="numbered">Et lors s'aparcoit cil que missire Gauvain avoit son pere ocis, si respont et insint
                    com il puet par trop grant duel:</p>
                    <lb/>
                    <p xml:id="d001l574" n="79" rend="numbered">Ah! missire Gauvain, puis que vos mun pere me toxistes la où ge estoie encor petiz
                    enfes et mun frere me ravés hui occis, ja Dex ne m'ait se ge ja vos cri merci. Mes
                    ociez moi aprés les autres que ge le voill bien, et se Deu p[l]ast, encor viendra
                    avant ou de mun lingnage ou d'autre que venchera ceste grant fellonie. Et certes,
                    se ge nes vesquisse longuement, ge la venchasce, mes non ferai, ce m'est avis, quar
                    il ne plaist pas à Deu que ceste chose soit por moi acomplie.</p>
                    <lb/>
                    <p xml:id="d001l575" n="80" rend="numbered">Et si tost com ja dit ceste parole, il s'estent del grant duel qu'il a et se pasme.
                    Et missire Gauvain, qui grant cruelté en fist et qui avoit grant doutance que cil
                    ne [f. 249 d] l'ocist, auce l'espée et li colpe le chief et giete la teste en voie,
                    et puis dit que or li semble il qu'il ait bien venchiée la mort de sum pere. [E]nce
                    qu'il ot gitée la teste et qu'il voloit monter sor sun cheval, atant e vos par mi
                    le bois tout à pié un home de religion et fu vestuz de robe blanche. Et quant il voit
                    le chevalier ocis, il vient cele part molt pensif et molt doulenz de ceste aventure.
                    Et là où il voit munseignor Gauvain, il li dit:</p>
                    <lb/>
                    <p xml:id="d001l576" n="81" rend="numbered">Ha! missire, por Deu et por la foi que vos devez à touz chevaliers, dites mois qui
                    est cest chevalier que vos avés ocis.</p>
                    <lb/>
                    <p xml:id="d001l577" n="82" rend="numbered">Et il ne li deingne onques celer, ainz li dit:</p>
                    <lb/>
                    <p xml:id="d001l578" n="83" rend="numbered">Sachiez que ce est Lamorat, li filz li roi Pellinor, le meillor chevalier de tout
                    sun lignage.</p>
                    <lb/>
                    <p xml:id="d001l579" n="84" rend="numbered">Et li prudome est trop iréz de ces nouvelle, si respont:</p>
                    <lb/>
                    <p xml:id="d001l580" n="85" rend="numbered">- Certes, sire, c'est doulor et domage grant, quar ce estoit tout plainnement le meillor
                    chevalier qui onques oissist de Gales. Or doint Dex qu'il ne ves en meschiée, quar
                    se venchance n'estoit prise ou tost ou tart, ce seroit grant merveille.</p>
                    <lb/>
                    <p xml:id="d001l581" n="86" rend="numbered">Missire Gauvain respont rienz à parole cil li die, ainz munte et s'en vait entre lui
                    et ses freres. Et li preudom qui remes en la place fist tant que li cors fu porté
                    en l'abeie de la Petite Asmosne, qui estoit assez pres d'ilec, puis prist la teste
                    et s'en ala tant par ses jornées qu'il vint à la cort le rois Artus. Et estoit adonc
                    li rois à Quenpercorentin grant gent avec lui. Et quant li preudom vint en la cort,
                    il ala droit cele part où il vit li roi seoir devant une fenestres, se li presente
                    tout maintenant la teste et li dit:</p>
                    <lb/>
                    <p xml:id="d001l582" n="87" rend="numbered">Roi Artus, voiz ci la teste d'un des meillors chevaliers de le munde si la t'aport
                    por ce que tu la faces à honor garder dusqu'à atant que cil viengne qui devra venchier
                    les mesfait de ce qu'il est ocis.</p>
                    <lb/>
                    <p xml:id="d001l583" n="88" rend="numbered">Li rois regarde le chief et le voit si bel et si vermeill com s'il fust enco[r]e el
                    cors où il soloit estre si ne tient [f. 250 a] mie ceste chose à pou de merveille.
                    Et par ce qu'il ne s'estoit encor de rienz cangiéz, com de la color et de la char,
                    il connoist maintenant que ce est le chief de Lamorat, si en est trop doulenz, quar
                    il le prisoit de bonté de chevallerie sor touz le geunes chevaliers qui reparassent
                    en sun ostel. Et lors dit au preudome et dites:</p>
                    <lb/>
                    <p xml:id="d001l584" n="89" rend="numbered">Ce est domage qu'il est encor mort, quar se il vesquist longement il passast de chevalerie
                    touz cels de sun lignage. Et neporquant, se vos savez qui l'ocist dites le moi, quar
                    ttrop le desir il savoir.</p>
                    <lb/>
                    <p xml:id="d001l585" n="90" rend="numbered">Et cil li respont maintenant:</p>
                    <lb/>
                    <p xml:id="d001l586" n="91" rend="numbered">Sire, quant cil revindront à cort qui e[n] la queste de munseingnor Lancelot sunt
                    entré, adonc le savroit vos, s'il ne se parjurent, quar li uns des compeignons de
                    la queste l'ocist.</p>
                    <lb/>
                    <p xml:id="d001l587" n="92" rend="numbered">Molt a mal fait, ce dit li roi. Melz fust qu'il unques n'eust esté chevaliers, quar
                    jamés par se chevalerie ne sera restaurée la perte de si preudome com cil estoit.
                    Et combien a, ce dit li roi, qu'il fu ocis?</p>
                    <lb/>
                    <p xml:id="d001l588" n="93" rend="numbered">Il a, fet cil, VIII jorz passéz.</p>
                    <lb/>
                    <p xml:id="d001l589" n="94" rend="numbered">Et li rois se seingne de ceste merveille. Et ausi funt tuit li autre de leienz et
                    dient communalment que par enchantement a il duré en ceste beauté. Et li preudom respont:</p>
                    <lb/>
                    <p xml:id="d001l590" n="95" rend="numbered">S'il i a enchantement, ge ne sai rienz.</p>
                    <lb/>
                    <p xml:id="d001l591" n="96" rend="numbered">Si la baille au roi et il le prent. Et maintenant qu'il la tint entre ses mains, et
                    le devint si noire et si taingre com elle devoit estre. Et li roi li respont adonc:</p>
                    <lb/>
                    <p xml:id="d001l592" n="97" rend="numbered">Rois, or puez connoistre et savoir que tu es del parenté à celui qui l'ocist, quant
                    une damoiselle me dist un pou aprés ce qu'il fu morz qu'il ne changeroit ja color
                    devant qu'il cherroit entre les mains d'aucuns de ses ennemis. Et por ce qu'il est
                    si changiéz, connois ge de voir que tu le trehoies d'aucune chose.</p>
                    <lb/>
                    <p xml:id="d001l593" n="98" rend="numbered">Et lors s'en vait atant et s'en ist fors des paleis qu'il n'i volt unques remanoir
                    por parole que l'en li deist. Et li chevalier de leienz demandent au roi :</p>
                    <lb/>
                    <p xml:id="d001l594" n="99" rend="numbered">Qui fu li chevalier dont [f. 250 b] est li chief que cist preudom a aporté à cort?</p>
                    <lb/>
                    <p xml:id="d001l595" n="100" rend="numbered">Ce fu, fet il, Lamorat, le meillor chevalier de sun aage et les preuz que ge seusse
                    en tout le roiaume de Logres. Et por ce me poise il de sa mort, se Dex m'ait. Et s'il
                    doit il faire à touz les preudomes del munde.</p>
                    <lb/>
                    <p xml:id="d001l596" n="101" rend="numbered">Et quant li autre entendent ceste nouvelle, il le preignent assez et regretent et
                    dient que ce est domage tres grant. La teste de Lamorat remest leienz en la cort ne
                    l'estoire ne devise pas que li rois en fist, ainz s'en taist atant [et] retorne à
                    conter comen Perceval li virges vint à cort, quar de conter de ceste branche ne nos
                    poom nos soufrir que nostre livre n'en fust corrunpuz.</p>
                    <lb/>
                    <lb/>
                </div2>
                <div2 xml:id="d001c008" n="VIII">
                    <head>VIII PARTE</head>
                    <lb/>
                    <lb/>
                    <p xml:id="d001l597" n="1" rend="numbered">Or dit li contes que tant chevaucha Agloval, li filz Pellinor, qu'il tint la queste
                    VI anz entiers et plus en tel maniere qu'il unques ne retorna à cort ne grantment
                    ne sejorna en leu où il venist se maladie ne li feist faire ou se ce ne fust chose
                    qu'il fust enprisonez. Et par tout là où il venoit il demandoit nouvelles de Lancelot.
                    Mes en tel maniere li en avint qu'il ne trouva unques dedenz tout le terme qui nouvelles
                    li en seust à dire bones ne malveises, fors tant qu'il ooit souvent dire de cels qui
                    devers la cor vendrent que Lancelot n'estoit pas à cort, ainz le tenoient tuit à perdu.
                    Et neporquant encor le queroient li compeingnon et duroit la queste, et por ce ne
                    voloit il retorner. Tant erra en tel maniere si long tens com ge vos devis, que aventure
                    l'aporta en une plaigne molt deserte qu'il estoit el mi leu dd'une forest. Et estoit
                    cele plainne loing de touz chastiauz et de toute gent, fors tant que el mi leu avoit
                    une tor fort et aute et riche assez où la [f. 250 c] feme le roi Pellinor, la reine,
                    mannoit à pou de mesneiée. Et sachiez que del grant duel que elle avoit de Lamorat
                    de ses deus filz, donc l'en li avoit aporté veraie nouvelle, esstoit si triste et
                    si doulente de nuit que de jorz assiduelment que ele nulle foiz ne se reconfortoit.
                    Et por la grant tristece qui e[n] sun cuer estoit erbergié en avoit elle lessiée toute
                    sa terre et estoit venue maindre en cele tor qui assez estoit loing de gent et en
                    sauvage leu et in divers. Et en touz ceu avoit el fet por ce que ele ne voloit pas
                    que Perceval, se filz, veist ja chevaler bon ne malvés, quar elle ne queist ja qu'il
                    portast armes ne qu'il fust chevalier, por ce que par chevalerie et par armes estoit
                    sa porteure atornée à duel et à dolor. Ne elle ne creoit pas que Agloval fust vif,
                    ainz cuidoit veraiement que l'en l'eust occis aprés les autres. Et quant elle estoit
                    apovroiée et de seingnor et d'enfanz par tel mescheance, ele baoit à garder le remanant
                    en tel maniere que il ja chevaler ne veist ne armeures ne que ja chevalier ne fust
                    que se baoit à reconforter aucun pou de sa grant perte par le compeingnie de celui
                    que Deu li avoit lessié. Et il estoi si tres bele creauture que toutes genz qui le
                    veoient se delitoient en lui regarder et veoir, mes por ce que entre femes avoit esté
                    noiriz, estoit il assez plus nice chose que mestier ne li fust. Ne la reine ne voxist
                    mie qu'il fust sages, quar par ce le cuidast plus toust perder, quar ele savoit bien
                    qu'il estoit estreiz de touz parz de si tres bons chevalier que elle avoit doutance
                    que natture ne le trassist et menast à la maniere des autres. [A] celui jor que Agloval
                    vint cele part où la reine sa mere manoit, il avint que Perseval, si freres, fu oissuz
                    de la tor et aloit touz contreval la plaigne gitant et lancant javeloz qu'il avoit,
                    une hore avant [f. 250 d] et autre arrieres. Il fesoit molt bel tens et clier. Et
                    souleuz comenca à luire sor les armes Agloval qui molt estoient<note>estoient ] estoitnt</note>
                    beles, quar cele senmaine meemes li avoit un chevalier donées toutes fresches. Li
                    heaumes fu biaux et li escuz, si comencierent à reluire et à reflamboier encontre
                    le souleill, si que trop fust bele chose à home à veoir que autre foiz n'eust ce veu
                    chevalier. Et quant Perceval, qui unques n'avoit veu chevalier armez, quant il vit
                    sifaite chose, il cuida tout veirament que ce fust ou Dex ou angrex, si se leisse
                    maintenant cheoir à terre et dit ses orations et ses proieres teles com il les savoit.
                    Et quant Agloval le vit cheoir, il cuide bien que ce soit de poor, si s'areste, quar
                    il est avis se il aloit plus pres de lui qu'à morir le convindroit de poor. Et quant
                    Perceval ot grant piece esté à la terre, il se relieve et pense qu'il ira à celui
                    qui s'est arestéz por savoir se ce est Dex ou se ce est angre. Et quant Agloval le
                    voit venir, il li dit:</p>
                    <lb/>
                    <p xml:id="d001l598" n="2" rend="numbered">Vallet, fait il, n'aiés poor.</p>
                    <lb/>
                    <p xml:id="d001l599" n="3" rend="numbered">Et cil respont molt ardiement:</p>
                    <lb/>
                    <p xml:id="d001l600" n="4" rend="numbered">Sire, non ai ge. Mes or me dites, se'l vos plaist, se vos estes Deu ou angre.</p>
                    <lb/>
                    <p xml:id="d001l601" n="5" rend="numbered">Et Agloval comence adonc à sorrire et aparcoit la sotie del vallet, si li demande:</p>
                    <lb/>
                    <p xml:id="d001l602" n="6" rend="numbered">Por quoi cuides tu que ge soie Deu?</p>
                    <lb/>
                    <p xml:id="d001l603" n="7" rend="numbered">Sire, fait il, por ce que ma meres m'a dites molt foiz que Dex estoit la plus belle
                    rens del munt. Et vos estes la plus belle chose que ge unques veisse, por quoi ge
                    cuit veraiement que vos soiez Dex.</p>
                    <lb/>
                    <p xml:id="d001l604" n="8" rend="numbered">A cest mot recomenca à rrire Agloval trop durement, et dit:</p>
                    <lb/>
                    <p xml:id="d001l605" n="9" rend="numbered">Vallet, or sachez que ge ne sui pas Dex.</p>
                    <lb/>
                    <p xml:id="d001l606" n="10" rend="numbered">Et estes vos donc, sire? ice me dites, s'il vos plaist.</p>
                    <lb/>
                    <p xml:id="d001l607" n="11" rend="numbered">Ge sui, fait il, chevalier.</p>
                    <lb/>
                    <p xml:id="d001l608" n="12" rend="numbered">Chevalier? fet Perceval. Ja Dex ne m'ait se ge unques mes vi chevalier ne se ge parler
                    oi. Et puis que chevalier sunt si bel, s'il pooit avenir en nulle maniere que chevalier
                    peusse estre, ge ne laroie por riens que ge chevalier ne fusse au plus toust que ge
                    porroie, quar or est ce la plus belle [f. 251 a] del munde que chevalier.</p>
                    <lb/>
                    <p xml:id="d001l609" n="13" rend="numbered">Et quant Agloval entent ceste parole, il comenca à rrire ausint com il fessoit devant.
                    Et lors li redemande:</p>
                    <lb/>
                    <p xml:id="d001l610" n="14" rend="numbered">De moi, vallez, qui maint en cele tor que ge voi là?</p>
                    <lb/>
                    <p xml:id="d001l611" n="15" rend="numbered">Ssire chevalier, fet il, ma mere i maint, la feme le roi Pellinor.</p>
                    <lb/>
                    <p xml:id="d001l612" n="16" rend="numbered">Et il devint touz esbahiz de ceste parole, si dit:</p>
                    <lb/>
                    <p xml:id="d001l613" n="17" rend="numbered">Coment, fu dunc li rois Pellinor ti peres?</p>
                    <lb/>
                    <p xml:id="d001l614" n="18" rend="numbered">Et cil respont que voirement fu il si peres.</p>
                    <lb/>
                    <p xml:id="d001l615" n="19" rend="numbered">Et coment as tu nom?</p>
                    <lb/>
                    <p xml:id="d001l616" n="20" rend="numbered">Ge ai nom, fait il, Perceval.</p>
                    <lb/>
                    <p xml:id="d001l617" n="21" rend="numbered">Et il le comenca adonc à regarder et connoist que ce est si freres voirement, si est
                    molt liéz de ce qu'il avoit si bel et si bien taillié et si grant de cors qu'il porra
                    bien desormes estre chevalier et par age et par corsage. Lors li dit:</p>
                    <lb/>
                    <p xml:id="d001l618" n="22" rend="numbered">Li vallet, se tu me voloies hui mes faire herbergier en cele tor, ge iroie avez toi.</p>
                    <lb/>
                    <p xml:id="d001l619" n="23" rend="numbered">Et cil respont qu'il ne fu unques de rienz si liéz com il sera se il i deingne venir.</p>
                    <lb/>
                    <p xml:id="d001l620" n="24" rend="numbered">Et ge sui donc prest, fait il, que gi alle. Or va avant et g'irai aprés.</p>
                    <lb/>
                    <p xml:id="d001l621" n="25" rend="numbered">[L]ors s'en vait Perceval tout contreval la pleigne et tant qu'à la tor sa mere vient
                    et fet Agloval descendre en l'entrée et vient corrant à sa mere qui se seoit en mi
                    le paleis. Et là où il la voit, il li dit:</p>
                    <lb/>
                    <p xml:id="d001l622" n="26" rend="numbered">Ma dame, soiez liée et joieuse, quar ge vos aport bones nouvelles.</p>
                    <lb/>
                    <p xml:id="d001l623" n="27" rend="numbered">Filz, fait elle, queles sunt eles?</p>
                    <lb/>
                    <p xml:id="d001l624" n="28" rend="numbered">Ce est, fait il, que vos avoit anuit à hoste un home qui chevalier se claime et est
                    la plus belle à veoir chose que ge unques veisse.</p>
                    <lb/>
                    <p xml:id="d001l625" n="29" rend="numbered">Quant la mere entent ceste nouvelles, elle respont tant doulente que ele vodroit bien
                    morir.</p>
                    <lb/>
                    <p xml:id="d001l626" n="30" rend="numbered">Ha! lasse! morte sui. Ge ai pardu mun enfant, la rienz del munde que ge plus amoie
                    et tant com Dex m'avoit lessé de ma porteure, qui tant fui beneurée et de bon seingnor
                    et bons filz, qui tuit sunt mort d'armes par dolor et par mescheance.</p>
                    <lb/>
                    <p xml:id="d001l627" n="31" rend="numbered">A ces paroles entra leienz Agloval arméz de toutes armes fors de sun glaive qu'il
                    l'avoit là defors lessié. Et quant la [f. 251 b] dame le voit venir elle li dit:</p>
                    <lb/>
                    <p xml:id="d001l628" n="32" rend="numbered">Ha! sire chevalier, mal venissiez onques ceste part. Vostre venue me metra à mort,
                    ce sage veraiement.</p>
                    <lb/>
                    <p xml:id="d001l629" n="33" rend="numbered">Et il li respont adonc molt corrocciez de ce qu'il la vit si esmaée:</p>
                    <lb/>
                    <p xml:id="d001l630" n="34" rend="numbered">Ha! dame, ne vos desconfortez si durement, mes soiez liée de ma venue, si com vos
                    devez estre, quar grant tens a que ge me departiz de vos.</p>
                    <lb/>
                    <p xml:id="d001l631" n="35" rend="numbered">Coment, fait ele, qui estes vos donc?</p>
                    <lb/>
                    <p xml:id="d001l632" n="36" rend="numbered">Ce verroiz vos, fait il, preuchennement.</p>
                    <lb/>
                    <p xml:id="d001l633" n="37" rend="numbered">Lors hoste sun heaume de sun chief et dit:</p>
                    <lb/>
                    <p xml:id="d001l634" n="38" rend="numbered">Dame, veez ci Agloval, vostre ainzné filz. Se vos le mesconoissez ce sera merveille.</p>
                    <lb/>
                    <p xml:id="d001l635" n="39" rend="numbered">Et elle regarde, si le connoist. Lors a si grant joie que ele li cort les braz tenduz.
                    Et el beissier que ele fesoit, elle se pasme de la grant joie qui au cuer li estoit
                    venue. Et quant ele revent de paumoison et ele puet parler, ele escrie:</p>
                    <lb/>
                    <p xml:id="d001l636" n="40" rend="numbered">- Filz Agloval, que as tu fait de tun pere et de tes freres qui avez toi se departirent
                    de ceienz? Rent les moi ou ge ne te tendrai pas à filz.</p>
                    <lb/>
                    <p xml:id="d001l637" n="41" rend="numbered">Et quant ceste nouvelle, il ne set que respondre. Et cele qui trop est angoissose
                    d'ire et de corroz por la grant domage qui avenu l'en estoit, le tient toutes voies
                    estroit enbracié, et li dit ha aute vois:</p>
                    <lb/>
                    <p xml:id="d001l638" n="42" rend="numbered">Filz, quar respon?</p>
                    <lb/>
                    <p xml:id="d001l639" n="43" rend="numbered">Et il respont tout en plorant:</p>
                    <lb/>
                    <p xml:id="d001l640" n="44" rend="numbered">Dame, ge nel puis faire, quar à Deu ne plaist. Et insint nos a esté fortune contraire
                    et ennemie.</p>
                    <lb/>
                    <p xml:id="d001l641" n="45" rend="numbered">Ha! sire, lasse! fet ele, comen ci a povre retor que de trois de mes enfanz qui estoient
                    le meillor del munde chevaliers m'a Dex rendu si povre retor. Ha! Dex, si unques mes
                    si maleuree dame ne si mescheant com ge sui? Ha! cort de roi Artus, quant tu as apovroiée
                    et mise à mesaventure tant bone dame et tante bone damoiselle, puis que tu fuis encomenciée.
                    Ha! Merlin, tu la comencas, et par toi fu elle enstablie. Maldite soit l'arme de toi,
                    quar se elle ne fust, ge ne fusse ja tornée à si grant poverté ne à si grant dolor
                    com ge sui<note>com ge sui, ne ia si alte ] com ge sui, ne sui, ne ia si alte</note>,
                    ne ja si alte porteure com Dex [f. 251 c] m'avoit otriée ne fust tornée à ssi grant
                    dolor com ele est.</p>
                    <lb/>
                    <p xml:id="d001l642" n="46" rend="numbered">[M]olt fet la reine grant duel et molt se demente de la perte de sun seingnor et de
                    ses enfanz. Et neporquant por ce que elle voit devant lui celui que elle cuidoit del
                    tout veoir perdu, se reconforte de tout sun pooir et dit:</p>
                    <lb/>
                    <p xml:id="d001l643" n="47" rend="numbered">Filz, se les aventures del munde alassent à ma volunté, vos ne fussiez mie ceienz
                    revenuz que vos n'eussiez avez vos la compeingnie de vos freres, mes puis qu'il nos
                    est tant mescheoit ne nel poom amender, qu'à Deu ne plaist, vos me feroit desormes
                    soulaz et reconforz entre vos et vostre petit freres, et me deliterai el remanant
                    que Dex m'a soufort avoir.</p>
                    <lb/>
                    <p xml:id="d001l644" n="48" rend="numbered">Et insint dit la dame tant doulente que nulle plus et fet Agloval desarmer, assez
                    plus liée que elle n'esteoit devant, quar ele cuide bien tant faire qu'il remandra
                    avec lui toute sa vie. Et se il einsint avenoit, ele les ainme tant andeus que ele
                    vivroit desormes en joie et en leesce, ne ne porroit desormes estre doulente tant
                    com ele veist ses enfanz devant lui. Et insint aporta aventure Agloval en la maison
                    sa mere qu'il n'avoit mes veue bien avoit X ans passéz. Leienz demora X jorz et plus
                    por reconforter la et por ce que ele se leesast de sa conpeingnie. Mes unques tant
                    com il fu leienz ne pot nus entendre Perceval à rienz del siecle fors à regarder les
                    armes sun frere. Et sachiez que il n'estoit nul jor qu'il ne vestist le haubert et
                    qu'il ne preist l'escu et le heaume et le glaive por veoir coment il li seroit et
                    se il porroit porter. Et il estoit si forz et si vistes que l'en ne peust pas trover
                    en tout le pais vallet de sun aage de force, si li enbelirent tant les armes qu'il
                    dist un soir à sun frere en un prael où il estoient qu'il n'avroit jamés joie ne bien
                    dusqu'à cele hore qu'il seroit chevalier de la main le [f. 251 d] roi Artus. Et Agloval
                    li avoit ja tant conté del roiaume de Logres qu'il savoit bien nouvelles del roi Artus
                    et de la Table Reonde, ne il ne desiroit riens del munde autant com il faisoit là
                    aler, s'il seust en qual maniere il le peust faire. Et quant il l'en ot parlé à sum
                    frere, il li respondi:</p>
                    <lb/>
                    <p xml:id="d001l645" n="49" rend="numbered">Frere, ge ne vos loeroie pas entrementre vos de chavalerie se vos ne baiez molt à
                    estre preudom. Et d'autre part se vos chevalier estiés, ma dame en morroit de duel.</p>
                    <lb/>
                    <p xml:id="d001l646" n="50" rend="numbered">Et il respont:</p>
                    <lb/>
                    <p xml:id="d001l647" n="51" rend="numbered">Ge ne leroie por mort ne por vie que ge nel fuisse, quar mi cuers s'i acorde del tout
                    et nature le coumande.</p>
                    <lb/>
                    <p xml:id="d001l648" n="52" rend="numbered">[L]ors comence Agloval à penser et à regarder sun frere, si le voit si bel enfant
                    et si forni qu'il dit à soi meemes que ce serai grant dduel et grant domage si si
                    biaux enfanz com cist est use sa juvence et pert entor sa mere, quar s'il com il cuide
                    il ne porroit estre, s'il estoit chevalier en tel aage com il est orendroit, q[u]e
                    il ne venist encor à molt grant chose, se Dex i voloit metre conseill, à ce qu'il
                    est de tout parz estrai de bonz chevaliers. Mes s'il venoit dusqu'à XXX anz et il
                    n'avoit dedenz celui termine acostumé chevalerie, il ne porroit ja puis venir à grant
                    bonté d'armes, por quoi ce seroit domage trop granz s'il n'estoit chevalier en tel
                    point com il est orendroit. [L]ors li respont:</p>
                    <lb/>
                    <p xml:id="d001l649" n="53" rend="numbered">Frere, fait il, puis qu'il vos plaist tant à estre chevalier, ge ne le vos desloasse
                    ja, anz m'i acordasse molt bien, se ne fust que ge sai tout veraiement qu'ele morra
                    de duel se vos vos departiz de lui en tel maniere. Et por ce ne vos en sai ge que
                    dire.</p>
                    <lb/>
                    <p xml:id="d001l650" n="54" rend="numbered">Sire, ce dit Perceval, ge ne leroie ne por mort ne por vie que ge à Camaalot, là où
                    li rois Artus repaire si com vos meemes vos contez toute jorz.</p>
                    <lb/>
                    <p xml:id="d001l651" n="55" rend="numbered">Ne sai, fait Agloval, que vos feroiz, mes por moi n'i iroiz vos mie ne por mun [f.
                    252 a] conseill, quar de porchacier la mort ma dame ne m'entremetroie ge mie volentiers.</p>
                    <lb/>
                    <p xml:id="d001l652" n="56" rend="numbered">Et Perceval li respont adonc:</p>
                    <lb/>
                    <p xml:id="d001l653" n="57" rend="numbered">Sire, puis que vos plus ne m'en aideriez, or i parra s'il remandra por defaute de
                    vos, quar certes ge me metrai prouchennement à la voie.</p>
                    <lb/>
                    <p xml:id="d001l654" n="58" rend="numbered">Einsint parlerent ensemble li dui frere à cele foiée, ne Agloval ne li dissoit mie
                    por ce qu'il ne voxist bien qu'il fust chevalier, me si le fessoit por sa mere, qu'il
                    savoit veraiement que elle morroit de duel si tost com il enfens seroit de lui partiz.
                    À lendemain, si tost con il fu ajorné, Perceval se lieve et apareille ainceis qu'il
                    eust home leienz esveillé et vient à un cheval, si<note>si munte] si si munte</note>
                    munte et s'en part en tel maniere de l'ostel sa mere que nus de leienz ne le sot adont.
                    Et quant il s'em fu mis à la voie, sachiez qu'il s'en ala grant oirre com il pooit
                    del cheval traire, quar il avoit trop grant doutance que si freres<note>freres ] fereres</note>
                    ne venist aprés lui por lui faire retorner. Einsint s'en ala aperte tout sels sanz
                    compeignie molt desirant durement qu'il viegne à la cort le roi Artus. Et quant cil
                    de l'ostel sa mere se furent esveillié et il ne le trouverent, il viennent à lor dame
                    et li content que Perceval s'en est aléz, se ne sevent il en quel part. Et quant la
                    reine l'entent, ele en est toute esmarrié, si s'ecrie:</p>
                    <lb/>
                    <p xml:id="d001l655" n="59" rend="numbered">Lasse! lasse! or eu ge le tout perdu!</p>
                    <lb/>
                    <p xml:id="d001l656" n="60" rend="numbered">Et se pasme de la grant dolor que ele a. Et quant ele est revenue de paumoison, ele
                    dit à Agloval:</p>
                    <lb/>
                    <p xml:id="d001l657" n="61" rend="numbered">Li filz Agloval, ou tu me rendras Perceval ou ge m'ocirai a mes deus mains. Lors ses
                    si serai perdue en cors et en aime.</p>
                    <lb/>
                    <p xml:id="d001l658" n="62" rend="numbered">Si li chiet as piez et se fiert en mi le piz grant cop del poing et esgratine ses
                    faces, si qu'ele en fait le sanc saillir de toutes part, et dit einsint com tout enragiée:</p>
                    <lb/>
                    <p xml:id="d001l659" n="63" rend="numbered">Ha! reine, chaitive, doleurose et mal aventureuse, por quoi eus tu unques nul bien
                    [f. 252 b] ne nule honor en terre por morir à si grant dolor, et por veoir ta portaure
                    finer à tel dolor et à tel martire?</p>
                    <lb/>
                    <p xml:id="d001l660" n="64" rend="numbered">Lors saut ausint com toute forcenée et s'en cort en une chambre de leienz eschevelee
                    et toute malmenée et prent une espée que ele trouva desus un lit et la trait del fuerre
                    toute nue, puis revent grant oirre en la sale et dit com feme enragiée et fors del
                    sens:</p>
                    <lb/>
                    <p xml:id="d001l661" n="65" rend="numbered">Filz Agloval, se tu ne me creantes que tu me ramerras Perceval mun filz, ge m'ocirai
                    de ceste espée, si porras adonc veoir les outrailles où tu preis vie.</p>
                    <lb/>
                    <p xml:id="d001l662" n="66" rend="numbered">Ha! dame, fet il, por Deu merci, leissiez l'espée, et ge vos creant que ge le vos
                    ramerrai.</p>
                    <lb/>
                    <p xml:id="d001l663" n="67" rend="numbered">Le me creantes tu loiaument? fet ele.</p>
                    <lb/>
                    <p xml:id="d001l664" n="68" rend="numbered">Dame, fait il, oil.</p>
                    <lb/>
                    <p xml:id="d001l665" n="69" rend="numbered">Et ele lasche maintenant sa main et lese l'espée, et dit:</p>
                    <lb/>
                    <p xml:id="d001l666" n="70" rend="numbered">Filz, va donc tost et te haste de chevalerie et le me rameinne i[s]nelement, quar
                    bien saches tu de voir que jamés jor ne mengerai devant que ge le revoie.</p>
                    <lb/>
                    <p xml:id="d001l667" n="71" rend="numbered">Cil vient erranment à sun cheval et monte et s'en vait si grant oirre com li chevax
                    puet aler. Et tant fait qu'il ataing sun frere à grant painne et à grant travaill.
                    Et ce fu droitement en une vallée. La forest resonoit durement et retentissoit en
                    la venue del cheval, quar cil fesoit en sun venir ausi grant noise com feissent X
                    autres chevaliers. Et Perceval qu'il se merveille que ce puet estre, se regarde et
                    el regarder qu'il fist il connoist que ce est Agloval si freres, si en est molt à
                    aise, quar il cuide veraiement qu'il viegne aprés lui por conduire le dusqu'à cort
                    le roi Artus. Si s'areste maintenant et atent tant que cil est venuz à lui. Et Agloval
                    si tost com il l'a ataint, li dit:</p>
                    <lb/>
                    <p xml:id="d001l668" n="72" rend="numbered">Frere, à retorner vos convient, ce me poisse, se Dex m'ait.</p>
                    <lb/>
                    <p xml:id="d001l669" n="73" rend="numbered">Et lors li conte la grant dolor que lor dame fait et coment ele est à la mort venue
                    s'il ne retorne, com cele que ne [f. 252 c] mengera jamés devant que ele le revoie.
                    Et il respont:</p>
                    <lb/>
                    <p xml:id="d001l670" n="74" rend="numbered">Ce me poise, se Dex m'ait, qu'il li en est atant, mes ge sui cil qui en nulle maniere
                    ne retorneroie. Melz voldroie morir là où nos somes orendroit.</p>
                    <lb/>
                    <p xml:id="d001l671" n="75" rend="numbered">À retorner, fet Agloval, vos estuet, ou voille ou non, quar ge ai creanté à ma dame
                    que ge vos si merrai. Or en venez, et puis que vos i seroit venuz, bien conviegne
                    à vos et à lui, quar certes ge ne m'entremetrai de lors en avant.</p>
                    <lb/>
                    <p xml:id="d001l672" n="76" rend="numbered">Perceval dit qu'il ne retorneroit en nulle maniere del munde.</p>
                    <lb/>
                    <p xml:id="d001l673" n="77" rend="numbered">Si feroit, fet Agloval, quar anceis vos i meroie ge à force que vos ne venissiez.</p>
                    <lb/>
                    <p xml:id="d001l674" n="78" rend="numbered">Et quant cil entent que à faire li convient mal gré suen, il respont:</p>
                    <lb/>
                    <p xml:id="d001l675" n="79" rend="numbered">Frere, vos estes chevalier, si ne doi mie metre main en vos por tel mesfait. Se vos
                    oltrage me faites, ge l'amenderai quan ge porrai. Et bien sachiez qu'il n'a rienz
                    el munde donc vos me peussiez autant correccier com de ce que vos me faites retorner.
                    Et ge retornerai, mes sachiez que ge n'i demorerai en avant de deus jorz ne por mort
                    ne por vie.</p>
                    <lb/>
                    <p xml:id="d001l676" n="80" rend="numbered">Moi ne chalt, se Dex m'ait, fet il, quant vos retorneroiz, mes que tant faciez por
                    moi que ge vos puisse entre ses mains metre.</p>
                    <lb/>
                    <p xml:id="d001l677" n="81" rend="numbered">[A]tant retornent li dui frere et funt tant qu'il vindrent à hore de none chiez la
                    reine lor mere. Et quant fu chose que ele vit Perceval en sa sale, ele se crie à haute
                    voiz ausint com feme toute desesperée:</p>
                    <lb/>
                    <p xml:id="d001l678" n="82" rend="numbered">Ha! morz, haste toi de venir! Ge ne quier mes plus vivre puis que ge voi enfant revenu.</p>
                    <lb/>
                    <p xml:id="d001l679" n="83" rend="numbered">Lors li cort les braz tenduz et le beisse plus de cent foiz sanz dire mot. Et puis
                    l'enbrace par mi le flans et l'estraint si durement encontre sun piz que le se deront
                    toute et li cuers se depart el ventre, si chiet arrieres toute enverse. Et quant Perceval
                    la voit cheoir, il ne cuide mie que elle soit morte, ainz croit que ele soit pasmée
                    [f. 252 d] si la lesse gisant à terre et vient à sum cheval, si munte et s'en ist
                    fors de leienz. Et autretel fist Agloval si tost com il ot ses armes prises. Ne il
                    ne cuidoit de la reine sa mere autre chose que fessoit Perceval, si monte et se remet
                    en la voie et tant fait qu'à sun frere vient. Et quant Perceval le voit venir, il
                    li dit par corroz:</p>
                    <lb/>
                    <p xml:id="d001l680" n="84" rend="numbered">Ore frere, vodroiz<note>vodroiz ] vedroiz</note> vos que ge retor autre foiée là où
                    vos me feistes ore retorner?</p>
                    <lb/>
                    <p xml:id="d001l681" n="85" rend="numbered">Et cil respont qu'il ne velt mie qu'il retort jamés devant qu'il ait receu l'ordre
                    de chevalerie. Et cil le mercie molt de ceste chose. Et insint se mistrent li dui
                    frere à la voie por aler à la cort le roi Artus et lessierent morte sa mere, et si
                    nel cuident pas. Et chevauchierent tant et in tel maniere qu'il vindrent à Cardoill
                    en Gales où li roi Artus tenoit cort au jor de la Mazlainne. Et sachiez que tuit li
                    autre compeingnon estoient revenu, fors seulement li troi cousin Boort et Hestor et
                    Lyon[el]. Et estoient tuit mult doulenz et mult corrociéz de ce qu'il n'avoient riens
                    trouvé, si avoient la queste si long tens tenue que ce estoit merveille qu'il n'estoient
                    tuit mort de travaill qu'il avoient si long tens enduré. Erec sanz faille, qui n'estoit
                    mie de cels qui avoient esté esleuz en la queste, n'estoit pas en cor revenuz, ainz
                    maintenoit encor la queste. Et avoit ja tant fait par sa proesce qu'il estoit conneuz
                    par toute le roiaume de Logres et en mainte autre roiaume et pres et loing à estre
                    uns des meillor chevaliers del munde et uns des melz renoméz. Et se aucuns me demandoit
                    où il demoroit si long tens qu'il n'estoit venuz à cort, ge li respondroie qu'il demoroit
                    avec Hestor chiez l'ermite. Mes un pou devant Perceval venist à cort, estoit Hestor
                    gueriz et s'estoient de l'ermite partiz entre lui et Erec por querre aventures. Et
                    avoit alors Erec tant fait en un pou de terme que le ne paroloit se de lui non. [f.
                    253 a] Quant li conpeingnon de la queste virent revenir Agloval à cort, il le recurent
                    à grant joie et à grant feste, et li rois dist qu'il devoit desormes bien venir, quar
                    assez longement avoit demoré fors. Aprés digner apelle li rois les compeingnons qui
                    en la queste avoient esté et dist que desormes vedroit il savoir les aventures qui
                    avenue lor estoient en cinc ans et en plus de tens qu'il avoient demoré fors de cort.
                    Et il s'asenblerent adonc tuit devant lui et comencierent à reconter les merveilles
                    qu'il avoient trouvés. Et tout einsint com il contoient, metoient li clerc en escrit
                    les aventures, mes tant vos di ge bien que missire Gauvain ne raconte mie coment il
                    avoit ocis Lamorat, quar il avoit doutance qu'il n'en fust haiz et del roi et de touz
                    les compeingnons de leienz, et por ce s'en teut. Mes quel que chose que chascuns recontast,
                    il n'i ot nul qui'il de Lancelot aportast nouvelles bones ni malveis, si ne fu molt
                    li rois doulenz et maint autre prodome de leienz. Mes sor touz cels et sor toutes
                    celes qui ces nouvelles oirent en pensa à la reine, quar elle soit bien que touz cest
                    mal est par lui avenu. Si en est tant doulente qu'ele ne set qu'ele doie dire ne faire,
                    quar ele a mis par soi meemes à mort et à destrucion la rien del munde que le plus
                    amoit. Si en a si grant duel et a si grant corroz toutes les foiz qui l'en souvient,
                    que ele vodroit bien estre morte. Ne il n'est riens de siecle à cui ele ost descouvrir
                    le grant duel que ele au cuer, ainz le cele toute voies et respont et ce est la chose
                    par cui le cuide plus tost morir. Un jor aprés ce que Agloval fu revenuz à cort regarde
                    li rois en un paleis et vit Perceval qui servoit leienz avez les autres jouvenciauz.
                    Li rois demanda qu'il estoit à cels qui devant lui estoient et cil l'en distrent la
                    verité. [f. 253 b]</p>
                    <lb/>
                    <p xml:id="d001l682" n="86" rend="numbered">Or l'ament Dex, fet li rois, quar molt est biaux enfens. Et certes, se il fesoit autant
                    à loer de chevalerie com fist li peres, molt l'avroit Dex fet gracieux.</p>
                    <lb/>
                    <p xml:id="d001l683" n="87" rend="numbered">Tel parole dist li rois de Perceval la premiere foiz qu'il le vit. Aprés digner vint
                    Agloval devant le roi et amene Perceval par la main, et dist au roi:</p>
                    <lb/>
                    <p xml:id="d001l684" n="88" rend="numbered">Sire, veez ci mun frere que ge vos ai mené de mun pais por ce que vos le facoit chevalier.</p>
                    <lb/>
                    <p xml:id="d001l685" n="89" rend="numbered">Certes, fet li rois, vos avez molt bien fait et molt vos en sai bon gré. Si le ferai
                    chevalier toutes les foiz qu'il vodra, quar ge cuit que chevalerie i sera molt bien
                    enploiée. Et Nostre Sires li otroit.</p>
                    <lb/>
                    <p xml:id="d001l686" n="90" rend="numbered">Et Perceval respont adonc:</p>
                    <lb/>
                    <p xml:id="d001l687" n="91" rend="numbered">Sire, moltes merciz. Et Dex vos ensache gré. Or vos requier ge por Deu que vos me
                    facoit demain chevaler, quar ausint sera il jor de diemenche.</p>
                    <lb/>
                    <p xml:id="d001l688" n="92" rend="numbered">Et li rois li otroie quant li voit qu'il le desire tant. Cele nuit veilla li vallez
                    à la mestre esglise de Cardoill, et lendemain le fist li rois chevalier à hore de
                    digner. Et sachiez que quant li baron de la cort qui sun pere avoient conneu et Lamorat,
                    virent cestui si bel et si avenant com il estoit, il ne se porent tenir que li plusor
                    ne plorassent por la pitié qu'il en avoient, quar il avoient tant prisié de toutes
                    choses et sun frere et sun pere qu'il avoient duel grant de Lamorat toutes les foiz
                    qu'il lor en sovient. Li chevalier de la Table Reonde qui leienz estoient, s'asistrent
                    à lor table, et sachiez si com il devoient faire. Et li autre s'asistrent as autres
                    tables plus bas que cil n'estoient. Et sachiez que leienz avoit trois manieres des
                    tables. La premiere, Table Reonde. De cele estoit compeinz et sires li rois Artus.
                    L'autre table estoit apellé la Table des Compeingnons Erranz, et ce estoient cil qui
                    aloient aventures querant et atendoient à estre compeignon de la Table Reonde. Cil
                    de la tierce table estoient pas es questes ne les aventures ne queroient ou por [f.
                    253 c] maladie ou por ce qu'il n'eussent mie tant de hardement. Et estoient cil chevaliers
                    apelle li chevalier mains proisie. [À] cele table qui estoient apellée Table des Chevaliers
                    Mains Proesce s'asist Perceval, com cil qui encor ne se prisoit de rienz. Et si freres
                    Agloval si ala asseoir à la Reonde Table. Et endementrers que Perceval se seoit avez
                    les chevaliers de moindre renomée, pensif durement et non mie si par ne si fiers com
                    estoient maint chevaliers de leienz, atant e vos devant lui venir une des damoiselles
                    la reine, molt belle et molt acesmée. Et sachiez que ce estoit la plus sostive ouvriere
                    de soie qui fust en toute la Grant Bretaigne. Mes tant avoit en lui de mescheance
                    que elle n'avoit unques parlé, ainz l'apelloient conmunemant tuit cil qui la coissoient
                    la mue damoiselle. Et aucuns autres la rapeloient la damoisele qui unques ne menti,
                    por ce qu'ele n'avoit unques dit ne voir ne mensonge. Quant ele ot grant piece regardé
                    Perceval, ele comenca à plorer trop merveilleusement. Et lors en avint une merveille
                    qui puis tenue à miracle, et si dut il bien estre, quar elle dist Perceval:</p>
                    <lb/>
                    <p xml:id="d001l689" n="93" rend="numbered">Serjant Jhesu Crist, virge chevalier et nex, lesse cest siege où tou te siez et vien
                    seoir delez leg Siege Perielleuz, quar celui t'a Dex otroié, quar tu es digne d'estre
                    un des plus souverains chevaliers de la Queste del Saint Graal.</p>
                    <lb/>
                    <p xml:id="d001l690" n="94" rend="numbered">Il est touz esbaiz, quar il la connoissoit bien par cels de leienz qui la verité l'en
                    avoient dite. Et ele li prent par la main et li dist:</p>
                    <lb/>
                    <p xml:id="d001l691" n="95" rend="numbered">Lieve sus.</p>
                    <lb/>
                    <p xml:id="d001l692" n="96" rend="numbered">Et il se lieve, quant il veoit qu'à faire li convenoit. Et elle le mainne droit au
                    siege delez le Siege Perilleuz et souzlie le drap de soie dum il estoit couverz, quar
                    bien sachiez que tuit li siege de la Table Reonde estoient couvert de drap de soie
                    et en iever et en esté. Et quant ele l'a souzlevé, ele apele cels qui de sieges s'entremetoient
                    [f. 253 d] et leur dit:</p>
                    <lb/>
                    <p xml:id="d001l693" n="97" rend="numbered">Venez ca et voiez se vos i trouveroiez escrit le nom de Perceval.</p>
                    <lb/>
                    <p xml:id="d001l694" n="98" rend="numbered">Et cil qui tant se merveillent qu'il ne savent qu'il doient dire de ceste chose, viennent
                    au siege et ele lor mostre le nom de Perceval. Et il dient:</p>
                    <lb/>
                    <p xml:id="d001l695" n="99" rend="numbered">Le sieges est ses. Il est droit que qu'il si assiée, quar à Nostre Seignor plaist,
                    ce nes est avis.</p>
                    <lb/>
                    <p xml:id="d001l696" n="100" rend="numbered">Et ele dit erranment:</p>
                    <lb/>
                    <p xml:id="d001l697" n="101" rend="numbered">Perceval, en ceste siege qu'il est apelléz li Sieges Perilleux, s'aserra li bonneureux
                    qui metra à fin les aventures del roiaume de Logres, et vos seroiz à sa destre por
                    ce que vos li resenblero de virginité. Et à ssenestre sera Boorz. Et bien savont encor
                    cil de cest ostol le senefiance de ceste chose.</p>
                    <lb/>
                    <p xml:id="d001l698" n="102" rend="numbered">Et il s'asiet là où ele li comande. Et quant il s'i fu assis, ele li dist tout en
                    plorant:</p>
                    <lb/>
                    <p xml:id="d001l699" n="103" rend="numbered">Esleu chevalier de Jhesu Crist, souveigne toi de moi quant tu seras devant le Semti[s]me
                    Vessel et prie por moi, quar ge trespasserai preuchiennement.</p>
                    <lb/>
                    <p xml:id="d001l700" n="104" rend="numbered">Ele se part de devant lui et vient en une des chambres la reine et se chouche tout
                    maintenant en un lit, ne unque puis ne parla fors au quart jor que l'en li fist aporter
                    Corpus Domini, quar il lor estoit bien avis que elle se moroit. Et quant elle<note>elle
                    ] ellle</note> le vit venir, ele ot pooir de dire tant seulement:</p>
                    <lb/>
                    <p xml:id="d001l701" n="105" rend="numbered">Sire, aiez merci de moi.</p>
                    <lb/>
                    <p xml:id="d001l702" n="106" rend="numbered">Ne plus ne dist. Et trespassa quant ele ot receu sun Sauveor, si tindrent ceste chose
                    à grant merveille et cil qui virent coment il estoit avenu. Il firent si grant honor
                    au cors com l'en devoit faire de si haute lignage et la mistrent en la mestre eclise
                    de Cardoill. Quant elle [fu] enterrée, il mistrent en escrit ceste aventure por ce
                    que cil qui aprés els venissent, [trovassent] l'escrit [et] seussent la verité de
                    ceste chose. Si retindrent avez els Perceval et molt firent grant honor por ce que
                    par tel marveille avoit gaagnié le siege de la Table Reonde. Et en distrent aucun
                    que Dex lor avoit envoié por metre [f. 254 a] les aventures à fin, si le revindrent
                    avez el ou il voxist ou non, quar plus volentiers fust il alé querre Lancelot si tost
                    com il oi parler de sa chevalerie et de questes que por lui avoient esté qu'il ne
                    remansist à cort. Mes Agloval et li autre conpeingnon le retindrent avez els en tel
                    maniere que li contes ne devise mie qu'il se fust à piecce de cort, ainz i fust demoréz
                    tout l'iver se ne fust une parole qui li fu dite et si vos dirai quele. [U]n jor à
                    l'entrée d'iver avint que li rois estoit à Caradigan, sun chastel, et estoit assis
                    au digner. Celui jor servirent devant le roi chevaliers de trois aages, geunes homes
                    de XVIII anz et autres d'entor XL anz. Et li autre estoient de l'aage de XXIIII anz
                    ou de plus. Entre les geunes homes estoit Perceval et avoit la chiere molt sinple
                    et molt dolce, si qu'il ne resembloit de rienz chevalier orgueilleux. Et Kex li seneschaux,
                    qui l'avoit grant piecce regardé, le mostre à Mordret et li dit:</p>
                    <lb/>
                    <p xml:id="d001l703" n="107" rend="numbered">Vos semble de Perceval?</p>
                    <lb/>
                    <p xml:id="d001l704" n="108" rend="numbered">Il me senble de Perceval, il me semble, fait il, molt simple chevalier qui melz [aime]
                    la pes que la g[u]erre.</p>
                    <lb/>
                    <p xml:id="d001l705" n="109" rend="numbered">Certes, fet Kex, si est il à mun esiant. Et encor le mostre apertement sun escu où
                    il n'ot unques cop feru.</p>
                    <lb/>
                    <p xml:id="d001l706" n="110" rend="numbered">Ceste parole entent un fol de la cort, si le dist à Perceval et le coumence a gaber
                    et dist qu'il ne devoit pas servir entre les chevaliers.</p>
                    <lb/>
                    <p xml:id="d001l707" n="111" rend="numbered">Or me di, fol, fait Perceval, coment le sez tu?</p>
                    <lb/>
                    <p xml:id="d001l708" n="112" rend="numbered">Il vont disant, fait il, qu'il n'ot unques cop en vostre escu.</p>
                    <lb/>
                    <p xml:id="d001l709" n="113" rend="numbered">Il est trop honteux de ceste parole, si li demande liquel sunt quel ce qui ce dient.</p>
                    <lb/>
                    <p xml:id="d001l710" n="114" rend="numbered">Il sunt, fait il, de la Table Reonde.</p>
                    <lb/>
                    <p xml:id="d001l711" n="115" rend="numbered">Mes nomer ne li set fors qu'il li mostre Mordret et Kex. Et il connoist maintenant
                    qu'il avoient ceste parole dite, si s'en taist et pense qu'à la cort ne demora il
                    plus, ainz s'en ira au plus tost qu'il unques porra et se metra en la queste de Lancelot
                    ne jamés ne repera<note>repera ] perera</note> à [f. 254 b] cort por chose qui aviegne
                    devant qu'il ait oi aucune certainenté ou de sa mort ou de sa vie. Et li en avis qu'il
                    ovroit greignor honor s'il moroit en la queste de si preudome com cist a esté que
                    s'il vivoit à aise avez le roi sanz fare chevalerie. [A] ceste chose pensa toute jor.
                    Au soir, quant Agloval si freres fu cochiéz, Perceval apelle un suen escuier où il
                    molt se fioit, et dist:</p>
                    <lb/>
                    <p xml:id="d001l712" n="116" rend="numbered">Apareille moi mes armes et mun cheval tost et i[s]nalement, quar ge voill aler en
                    celle forest où ge ai un pou à faire.</p>
                    <lb/>
                    <p xml:id="d001l713" n="117" rend="numbered">Ha! sire, fait il, se ge remanoie aprés vos et vostre frere savoit que ge eusse ce
                    fait, il m'ociroit. Mes soufrez, s'il vos pleist, que ge aille avez vos et que ge
                    vos serve. Et ge vos di que ge avrai tout orendroit apareillié quant que vos demandez.</p>
                    <lb/>
                    <p xml:id="d001l714" n="118" rend="numbered">Or va donc, et ne targe.</p>
                    <lb/>
                    <p xml:id="d001l715" n="119" rend="numbered">Li vallet vient as armes son seignor, si les aporte. Et quant il a armé sun seingnor
                    au melz qu'il puet, cil monte et se parte de leienz et s'en vet grant oirre et li
                    escuier aprés, com cil qu'il nel vodra mie lessier tant com il puisse il le sivre.
                    Quant il se sunt parti de Caradigan, il se metent el grant chemin qu'il aloit droit
                    en la forest et de tant orent il bon avantage à cele foiée que la lune lusoit belle
                    et clere qui lor donoit grant reconfort de lor voie, mes ce ne lor aidoit de riens,
                    que li froit estoient ja encomencié. La nuit se reposserent en la meison d'une veuve
                    qu'il manoit droit en l'entrée de la forest. Et au matin, si tost com il fu ajorné,
                    et il ala oir mese chiez un hermite qui estoit herbergiéz en la forest assez pres
                    d'ilec. Et lors remonte et se remist en sa voie por savoir s'il porroit aventure trouver
                    par quoi il conneust se il porroit ja rienz valoir. Grant tens chevaucha en tel maniere
                    sanz aventure trover qui à conter face, et ce estoit la chose qui plus li anuoit.
                    [f. 254 c] [U]n jor li avint que aventure l'aporta en la Foreste Perilleuse, où il<note>où
                    il ] ou il ou il</note> avenoit plus de merveilles que ne fesoit en forest de la Grant
                    Bretaingne. Quant il fu leienz venuz, il encontre tout le grant chemin une damoiselle
                    qui chevauchoit sanz compeingnie. Il la salue maintenant qu'il vint pres de lui et
                    [e]le li re[nde] sun salu, et s'arreste et li demande dunt il est.</p>
                    <lb/>
                    <p xml:id="d001l716" n="120" rend="numbered">Ge sui, fait il, de l'ostel le roi Artus.</p>
                    <lb/>
                    <p xml:id="d001l717" n="121" rend="numbered">Et coment avez vos nom, fait ele, de vos?</p>
                    <lb/>
                    <p xml:id="d001l718" n="122" rend="numbered">Ge voi ge unques mes parler. Et por ce n'en quier ge plus oir, quar vos n'aloie ge
                    pas querant.</p>
                    <lb/>
                    <p xml:id="d001l719" n="123" rend="numbered">Et que queriez vos donc, fait il?</p>
                    <lb/>
                    <p xml:id="d001l720" n="124" rend="numbered">Ge aloie querant, fait ele, un chevalier preuz et esleuz qui fust de si grant proesce
                    et de si grant valor qu'il peust venir à chief d'une moi besoigne et giter d'une prison
                    un des conpeingnons de la Table Reonde.</p>
                    <lb/>
                    <p xml:id="d001l721" n="125" rend="numbered">Et qui est, fet il, cil chevaliers?</p>
                    <lb/>
                    <p xml:id="d001l722" n="126" rend="numbered">Ja plus, fait ele, n'en savroiz par moi, quar ge sai bien que vos n'estes pas tel
                    chevaliers que vos le peussiez deslivrer.</p>
                    <lb/>
                    <p xml:id="d001l723" n="127" rend="numbered">Ha! damoiselle, fait il, ne m'aiez pas en despit por ce se vos ne me connoissiez.</p>
                    <lb/>
                    <p xml:id="d001l724" n="128" rend="numbered">M'en, fet ele, atant aler, que ja plus n'en savroit par moi.</p>
                    <lb/>
                    <p xml:id="d001l725" n="129" rend="numbered">Au meins, fet il, me diroiz vos, s'il vos plaist, où est li chevaliers enprisonnéz
                    dunt vos me parlez.</p>
                    <lb/>
                    <p xml:id="d001l726" n="130" rend="numbered">Non ferai, fet ele.</p>
                    <lb/>
                    <p xml:id="d001l727" n="131" rend="numbered">Si feret, fet il, ge vos en pri.</p>
                    <lb/>
                    <p xml:id="d001l728" n="132" rend="numbered">Ge nel vos diroie, fet ele, en nulle maniere.</p>
                    <lb/>
                    <p xml:id="d001l729" n="133" rend="numbered">Si feroiz, fet il. Dites le moi par la rienz que vos plus amez el munde.</p>
                    <lb/>
                    <p xml:id="d001l730" n="134" rend="numbered">Tant m'avez, fet ele, annuié que ge le vos dirai por vostre bien, mes por vostre mal,
                    quar vos estes li plus enuieus chevalier que ge unques veisse. Or sachiez qu'il est
                    en cest foreste, en une ille qui est avironée de touz parz d'eue grant et parfunde,
                    en une tor où il soefre tant de mesaise que pou ja à boeure et à mengier. Et se vos
                    cele part volez aler, sachie[z] que ceste voie où nos somes orendroit vos i merra
                    assez droitement. Et neporquant vos vos travailliéz por noiant, quar se vos orendroit
                    [f. 254 d] estiez venuz dusqu'à l'auie, si n'avriez vos ardement de passer oltre por
                    gaagner le meillor chastel que li rois Artus ait.</p>
                    <lb/>
                    <p xml:id="d001l731" n="135" rend="numbered">Or ne sai, fait il, coment il sera, mes se Dex cele part m'ameinne, molt i aura grant
                    destorbier se ge ne puis oltre passer.</p>
                    <lb/>
                    <p xml:id="d001l732" n="136" rend="numbered">[A]tant se part de la damoiselle et quant cele voit qu'il voudra cele part aler, ele
                    retorne et dit à Perceval:</p>
                    <lb/>
                    <p xml:id="d001l733" n="137" rend="numbered">Or m'acorderoie ge à vos, sire chevaliers, se il vos plesoit, et vos conduroie dusqu'à
                    l'isle, se vos me voliéz doner le premier don que ge vos demandrai.</p>
                    <lb/>
                    <p xml:id="d001l734" n="138" rend="numbered">Et il li otroie, si s'en repenti puis chierement. Quant il se sunt mis à la voie,
                    il chevauchent tout le jor entier et jurent la nuit chiez un chevalier qui s'estoit
                    herbergiéz en la forest. Avoit illec assez riche erberiage. À l'endemain, quant il
                    furent monté, Perceval se remest à la voie entre lui et la damoiselle et l'escuier
                    et chevaucherent tant qu'il vindrent à une eue grant et parfunde merveilleusement.
                    Et ele s'areste quant ele est à la rive venue. Et dit:</p>
                    <lb/>
                    <p xml:id="d001l735" n="139" rend="numbered">Veez vos la isle et la tor que ge vos oi en convenant à mostrer, sire chevalier. Et
                    sachiez que leienz est enclos un des compeingnons de la Table Reonde. [D]e l'isle
                    tout premierement vos doi ge deviser la verité de leienz et de quoi cil servoient
                    que leienz estoient. Vos savez bien, et li contes l'a devisé, que missire Gauvain
                    ocist de sa main le roi Pelmor et Lamorat et sun frere, et a ja li contes devisé que
                    en la revenue de Perceval morut sa mere de la grant joie qu'ele ot quant ele le vit
                    revenir, quar elle le cuidoit del tout avoir perdu. Quant Perceval s'en furent de
                    leienz et Agloval, il n'i remest de touz les enfanz le roi Pellinor, fors seulement
                    sa fille, la belle damoiselle. Quant ele vit sa mere morte en tel maniere, ele dist:
                    «Ha! [f. 255 a] lasse! Or ai ge tout perdu, puis que ge ai perdu munseignor mun pere
                    et ma dame ma mere et mes freres. À cels qui funt ocis ai ge del tout failli, et de
                    cels qui de ci s'en vunt ne revera ja nul jamés, ce sai ge veraiement. Et tout c'est
                    doloereus domage m'est avenu por la Table Reonde, quar Gauvain a ocis mun pere et
                    me freres». Lors se porpensa la damoiselle que se Gauvain estoit ocis, ele avroit
                    auques venchiee sun domage, quar cil li avoit tout fait. Si prist maintenant X des
                    meillors chevaliers de sun parenté et fist fermer en mi l'isle qui avoit esté de ffié
                    sun pere deus tors assez forz et assez autes. Et quant ele furent parfeites, ele fist
                    desus l'une metre une baniere qui estoit sinfiance de chevalier, et en mi l'isle fist
                    tendre un paveillon noir com moire. Et devant pendoit un escu et un glaive, et ce
                    estoit senefiance que leienz peust l'en toute voies trouver j[o]steors. Quant ele
                    ot ce fait, ele s'i fist passer dusqu'enz l'isle en une nef et se mist entre lui et
                    sa conpeingnie en une des tors. L'autre lesse vuide et dist: «Or sera venchiéz mi
                    peres, se il jamés toit estre venchiéz, quar nos somes en une forest où li chevalier
                    errant et li compeingnons de la Table Reonde reperent plus volentiers qu'en nul autre
                    leu. Si ne porra estre quant il verrunt le panoncel de la tor et l'escu del paveillon
                    qu'il ne passent oltre, quar il sunt de si grant orgueill qu'il ne voent riens du
                    nul ne no voillent savoir la verité, ne chevalier ne trouvent qu'il ne voillent metre
                    au desouz, et sunt de si fol<note>fol ] fel</note> ardement qu'il ne lerunt ja por
                    l'euie qui tant est parfunde qu'il ne passent oltre. Cil qui passera à force et vendra
                    oltre n'avra mie tout gaagnié, quar maintenant qu'il vindra, vos qui estes frois et
                    repossié le prendroit à force ne n'en l'occirroiz pas, ainz en farez une [f. 255 b]
                    autre chose que ge vos dirai. [T]out le premier qui ca vindra quant vos l'avroiz pris,
                    se ce n'estoit avenus des mes freres, vos li partiroiz ou[n] geu: ou il jurera sor
                    sanz que il se conbatra tant com il vivra à chascun chevalier que aventure aportera
                    ca dusqu'à la mort sanz reaucon prendre, ou vos li colperoiz le chief maintenant que
                    vos l'avroiz pris. Et ge sai bien que cil qui premier i vendra fera volentiers acestui
                    serement, à ce qu'il n'est nus qui à ssun pooir ne voille sa mort reporter. Et par
                    tel maniere occira li uns l'autre, si tost com aventure la portera ca, si ne pora
                    estre à ce que Gauvain vait toz jorz cerchant aventures, et meesmement en ceste forest
                    plus que en autre, ne viegne ca et qu'il ne past en ceste isle. Et ce il occioit celui
                    qu'il i trouva, vos seriez aprestéz de lui ocire. Et einsint seriom venchiéz del grant
                    domage qui par lui nos est avenuz». [P]ar tel maniere com ge vos ai devisé, estoient
                    aresté en cele ille tuit li chevalier qui venoient por l'amor de munseignor Gauvain.
                    Et se aventure li aportast, et il l'eussent occis. Ge puis cele costume n'i fust maintenue,
                    anceis fust maintenant lessée. Si n'avoit encore pas tant duré qu'il li fust venu
                    de la Table Reonde fors un seul chevalier. Et se aucuns me demandoit qui il estoit,
                    ge li respondroie com verité que ce estoit Gaheriet, li frere de munseingnor Gauvain.
                    Et sachiez qu'il avoit fait le serement tel com ge le vos ai devisé, dunt il avoit
                    si grant dolor qu'il voxist bien que foudre ou tempeste venist leienz qui l'en fundroiast
                    ou que aucuns chevaliers venist qui occirre le pust, quar ce veoit il bien qu'il ne
                    pooit estre delivré de ceste chose se par mort non.</p>
                    <lb/>
                    <p xml:id="d001l736" n="140" rend="numbered">Et quant ce fu chose que aventure aporte cele part Perceval, einsint com la damoiselle
                    l'avoit amené, et il ne vit ne pont ne planche par [f. 255 c] où<note>où ] ont</note>
                    il peust oltre passer et conut que l'euie estoit grant et parfunde desmesureement,
                    il s'areste ausint com touz esbaiz, quar ne set qu'il en puisse faire. Et quant la
                    damoiselle le voit douter, ele li dit:</p>
                    <lb/>
                    <p xml:id="d001l737" n="141" rend="numbered">He! chevalier, voirement sui ge ca venue por noient. Ge voi bien que vos ne passeroiz
                    pas oltre, ne ge nol vos lou pas, se Dex m'ait, quar ge sai tout veraiement que vos
                    ja n'en escanperiez sanz mort.</p>
                    <lb/>
                    <p xml:id="d001l738" n="142" rend="numbered">Et il la regarde, quar il cuide que ele li ait dit ceste chose par despit, si respont
                    touz corrociéz:</p>
                    <lb/>
                    <p xml:id="d001l739" n="143" rend="numbered">Damoiselle, certes ou ge morrai ou ge passerai.</p>
                    <lb/>
                    <p xml:id="d001l740" n="144" rend="numbered">Quant li escuers voit qu'il velt ce faire, il li dit:</p>
                    <lb/>
                    <p xml:id="d001l741" n="145" rend="numbered">Ha! sire, por Deu, que est ce que vos volez fere? Vos volez vos occirre tout à escient
                    en tel leu donc vos n'avroiz ja ne lox ne pris?</p>
                    <lb/>
                    <p xml:id="d001l742" n="146" rend="numbered">Tex tois, fet il, ge n'en leroie rienz por toi.</p>
                    <lb/>
                    <p xml:id="d001l743" n="147" rend="numbered">Et quant Gaheriet qui [j]a estoit oissuz de la tor arméz de toutes armes voit qu'il
                    velt l'eue passer, il li escrie si haut que Perceval l'entent bien:</p>
                    <lb/>
                    <p xml:id="d001l744" n="148" rend="numbered">Chevalier, ne te met pas de ca. Ge le te defent bien. Se tu sor cest defens i passes,
                    ge ne t'aseur fors de la mort.</p>
                    <lb/>
                    <p xml:id="d001l745" n="149" rend="numbered">Et quant Perceval entent ceste parole, il ne respont riens, ainz fet le signe de la
                    croiz en mi sun vis et fiert le cheval des esperons et se met en l'euie si bien arméz
                    de toutes armes qu'il ne li faut riens que chevalier deust avoir qui combatre se voxist.
                    Si vos di qu'il<note>qu’il ] quil il</note> fust noiéz et periz sanz faille, se ne
                    fust li chevaux bons estoit et de grant force. Et par ce il avint il si bien qu'il
                    vint par devers l'isle sanz et haitiéz, joianz de sa bone aventure. Quant il fu en
                    l'isle venuz, il descent por essuier lui et sun cheval de ce qu'il porra. Et il veoit
                    bien que Gaheriet ne se hastoit mie trop durement de lui assaillir. Et quant il furent
                    montez et il ot pris sun escu et sun glaive, il lesse corre à Gaheriet que il ne connoissoit
                    de rienz por ses armes qu'il avoit changiées. Ne Gaheriet ne [f. 255 d] reconnoissoit
                    mie lui de riens, quar Perceval ne portoit encor nules entresoignes en ses armes por
                    ce que chevaler noviaux estoit. Et li contes a ja bien devisé que nouvel chevalier
                    ne portoit à celui tens nulle armeiure del munde de reconnoissance. Einsint s'entreviennent
                    li dui compeignon, les lances bessies, tant com il poent del cheval trere, et s'entrefierent
                    andui de si grant force à ce qu'il estoient tres bon chevalier, qu'il s'entreportent
                    à la terre, les chevax sor le cors, navré chascun dun glaive. Mes de tant lor avint
                    il bien que qu'il n'i ot nulle mortel plaie. Et li chevax qui sunt espoentéz del choeir
                    se redrecent et s'en tornent fuiant par mi l'isle li uns ca, et li autres là. Et li
                    chevalier, qui assez furent bleccié et dequarssé au cheoir qu'il orent fet et navré
                    durement, se redrecient au plus tost qu'il poent, li uns por vergoingne de l'autre.
                    Et metrent les mains à s'espées et s'entrevunt grant pas les escuz gitez desor le
                    testes et s'entredonent si grant cox com il poent amener d'en halt<note>halt ] chalt</note>,
                    si qu'il despiecent les escuz et detrenchent et enpirent les heaumes quant il les
                    puent ataindre, quar il n'i avoit celui qui ne fust garni d'espée bone et merveilleuse.
                    Et ce fu la chose par quoi il s'entrenavrerent plus tost, quar il estoient viste et
                    preuz et de grant cuer et de grant force. Si vos di que par la grant proesce que chascuns
                    avoit en soi, avint il que li mains blecciéz et plus de cinc plaies grant et parfundes,
                    ainz que li premiers assalz remainsist. Et quant ce fu chose que il les estu[e]t repouser
                    por lor alaines reprendre, Perceval qui molt prise en sun cuer le chevalier de l'isle
                    por la grant proesce qu'il i avoit trouvée, parole à lui premierement et li dit non
                    mie por doutance qu'il en ait, mes por ce que trop vodroit estre ses acointés, s'il
                    poit estre:</p>
                    <lb/>
                    <p xml:id="d001l746" n="150" rend="numbered">Sire chevalier, [f. 256 a] ge vos requier que vos me dioit qui vos estes.</p>
                    <lb/>
                    <p xml:id="d001l747" n="151" rend="numbered">Et cil respont tot erranment:</p>
                    <lb/>
                    <p xml:id="d001l748" n="152" rend="numbered">Por quoi le demandez vos?</p>
                    <lb/>
                    <p xml:id="d001l749" n="153" rend="numbered">Ge le demant, fet il, por ce que ge cuit avoir fet trop grant mesprison de ce que
                    ge me sui conbatuz a vos, quar ge cuit que vos soiez des compeingnons de l'ostel le
                    roi Artus.</p>
                    <lb/>
                    <p xml:id="d001l750" n="154" rend="numbered">Et Gaheriet s'areste à ceste parole et se retrait un pou en sus et dit:</p>
                    <lb/>
                    <p xml:id="d001l751" n="155" rend="numbered">Se g'en ai esté compeingnon, ge nel serai gemés, quar jamés n'enterrai dedenz celui
                    ostel, ce sai ge tout veraiement. Et se vos en avez esté compeingnon, seurement poez
                    dire que jamés n'en seroiz compeinz, quar jamés sanz faille n'i renterroiz.</p>
                    <lb/>
                    <p xml:id="d001l752" n="156" rend="numbered">Et coment le savez vos, bel sire? fet Perceval. Ice m'ensoigneroiz vos, se il vos
                    plaist.</p>
                    <lb/>
                    <p xml:id="d001l753" n="157" rend="numbered">Ce savroiz vos tost, ce dit Gariet. Ne veez vos que nos avom cesta bataille encomenciée
                    et maintenuée ja longement? Certes, ele ne puet estre leissié devant que li uns de
                    nos deus en soit morz. Se vos moriez, à remaner vos convindra et à conbatre vos à
                    touz cels que aventure aporterra ca dusqu'à tant que vos trouvoit meillor de vos qui
                    à mort vos metra. Et tant durra ceste dolor que chevalier n'i vindra que morir n'i
                    conveigne dusqu'à tant que cil i vindra qui le roi Pelinor ocist de sa main. Mes se
                    cil i estoit venuz et ill i estoit ocist, adonc remandroit la malvese coustume et
                    la doleureuse qui por lui est en ceste ille comenciée.</p>
                    <lb/>
                    <p xml:id="d001l754" n="158" rend="numbered">[Q]uant Perceval entent ceste parole, il connoist maintenant que ceste merveille est
                    encomenciée por venchier sun pere de celui qui occis l'avoit. Et set bien que tout
                    cen a fait sa seror, mes<note>mes ] ses</note> sanz faille il ne cuide mie que elle
                    soit en l'isle. Lors redemande à Gariet:</p>
                    <lb/>
                    <p xml:id="d001l755" n="159" rend="numbered">Dites moi coment vos avez nom, quar tel poez vos estre que vos lerai ceste bataille.</p>
                    <lb/>
                    <p xml:id="d001l756" n="160" rend="numbered">Et cil respont:</p>
                    <lb/>
                    <p xml:id="d001l757" n="161" rend="numbered">Ge [f. 256 b] ai nom Gahariet. Mes de la bataille lessier ne poez vos avoir puissance,
                    quar se vos bien le volez faire, nel vos souferoie ge mie, quar la chose est à ce
                    venue que vos m'ociroiz ou ge vos, autrement ne puet remanoir. Et neporquant, por
                    ce que prende chevalier me resenblez et de grant afaire, vos requier ge que vos me
                    dioiz vostre nom, si que ge sache orendroit qui ge occirai se ge vos oci, ou par cui
                    ge main ge morai se vos m'ociez.</p>
                    <lb/>
                    <p xml:id="d001l758" n="162" rend="numbered">Et il dit qu'il a nom Perceval. Dit Gaheriet:</p>
                    <lb/>
                    <p xml:id="d001l759" n="163" rend="numbered">Par mun chief, puis que ge vos connois, se Dex me done venir au desus de vos, ge vencherai
                    ma mort, quar par vos et par vos parenz est ceste dolor encomenciée.</p>
                    <lb/>
                    <p xml:id="d001l760" n="164" rend="numbered">Et maintenant s'apareille de lui assaillir. Et quant Perceval le voit venir, il se
                    retret en sus de lui et li dit:</p>
                    <lb/>
                    <p xml:id="d001l761" n="165" rend="numbered">Soufrez nos à tant com nos en avom fait, misire Gaheriet, et souviegne vos de ce que
                    nos somes andui compeingnon de la Table Reonde, quar puis que nos nos somes entreconeu,
                    nos seriom parjuré et desloial, se nos plus en feisom.</p>
                    <lb/>
                    <p xml:id="d001l762" n="166" rend="numbered">Et Gahiet dit que ce ne puet estre, si lesse corre à Perceval et li done par mi le
                    heaume si grant cop com il puet amener d'en haut. Et cil qui estoit plains de grant
                    proesce, le recort au melz que il puet. Et lors comence entr'els deus la meslée si
                    grant et si perilleusse que nus veist à celui point la vistece et la proesce de l'un
                    et de l'autre qui nes deust tenir à tres bons chevalier, quar il estoient andui de
                    si grant asprece l'un encontre l'autre que vos ne pessiez legierement connoistre le
                    meillor d'els. Que vos diroie ge? Tant dura cele bataille, à ce que li uns et li autres
                    estoient de trop grant cuer, que Gaheriet comenca à llasser, com cil qui n'estoit
                    pas de si grant cuer com estoit Perceval. Si soufre et enure le cox que cil gite sor
                    lui menu et souvent sanz ce qu'il ne giete mie molt de cop quar trop [f. 256 c] estoit
                    travailliéz durement et navréz en plusors leus. Et quant Perceval voit et connoist
                    qui le porroit prouchiennement ocirre ou mener dusqu'à otrance, se il li plosoit,
                    il se pens que ce seroit desloiauté se il ce fesoit. Et Gaheriet sanz faille avoit
                    ja toute poor de morir, com cil qui bien connoissoit que Perceval avoit ja de trop
                    le plus bel de la bataille:</p>
                    <lb/>
                    <p xml:id="d001l763" n="167" rend="numbered">Quar de tant com ge n'ai fait oltre mun gré me sui forféz trop durement au siege de
                    la Table Reonde et tu encore plus.</p>
                    <lb/>
                    <p xml:id="d001l764" n="168" rend="numbered">Et cil respont:</p>
                    <lb/>
                    <p xml:id="d001l765" n="169" rend="numbered">Se tu lassez, si ne la lerrai ge mie, ainz la maintendrai ge tant com ge porrai, quar
                    autrement seroie ge perjuré del serament que ge fis à ces de cest ille.</p>
                    <lb/>
                    <p xml:id="d001l766" n="170" rend="numbered">Et il li respont:</p>
                    <lb/>
                    <p xml:id="d001l767" n="171" rend="numbered">Tu ne pooies faire serament qui fust encontre l'onor et encontre le droit de la Table
                    Reonde, por quoi ce ne fu nul serement que tu feis. Et por ce te conseill ge por Deu
                    et por la conpeingnie que ge te doi porter, que muntes sor tun cheval et ge monterai
                    sor le mien, si nos en alom entre moi et toi et passom oltre l'euie. Et comande tout
                    cels de l'isle à cent mille maufez, ne tu ne m'as fait chose que ge ne te pardoing
                    de bon cuer et de bone volunté.</p>
                    <lb/>
                    <p xml:id="d001l768" n="172" rend="numbered">Perceval, dit Gaheriet, tu m'as esseignié à ssauver mun cors et le tuen. Se n'est
                    mie la premiere bonté que cil de tum parenté m'aient faite, quar autrefoiz fusse ge
                    ja morz [si] ton<note>ton ] son</note> freres Lamorat ne fust qui me rescost par la
                    proesce et por sa cortoisie, et tu meemes m'as ici doné conseill à ssauver mun cors,
                    si le ferai tout einsint com tu le m'as dit, quar ge ne voi pas que l'en le peust
                    melz faire à la salveté de nos deus.</p>
                    <lb/>
                    <p xml:id="d001l769" n="173" rend="numbered">Lors s'en vait as deus chevax qui s'estoient arestéz devant le paveillon, si monte
                    sor lui et Perceval sor l'autre, et se metent erranment en l'euie. Et lor avint si
                    bien qu'il la passarent sauvement. Et quant cil des parente le roi Pellinor voient
                    [f. 256 d] que li dui chevalier lors sunt en tel maniere escapié, il sunt tant dolent
                    qu'il vodroient bien estre morz, si comencent lor duel à faire trop grant et trop
                    merveilleux. Mes sor touz celz de leienz en est doulente la damoiselle, la seror Perceval,
                    cele qui toute chose avoit porchacié por aveoir la venchiance de sun pere. Et neporquant
                    ele vit qu'il s'en estoient en tel maniere alé et que ele avoit pardu l'un par l'autre,
                    ele fist fere une croiz de fust toute noeve et metre de l'autre part de la rive. Et
                    avoit en cele croiz enz el fust meemes letres entailliés qui disoient: «Qui voudra
                    veoir le meillor chevalier del munde, si past en tel ille, ne autrement ne le porra
                    veoir». Tex estoient les letres de la croiz. Et ele les avoit fait faire teles por
                    ce que ele savoit bien que ja nul chevalier i vendroit qui ne voxist veoir la verité
                    de ceste chose. Et ele avoit oi dire que missire estoit en la Forest Perilleuse, si
                    le connossoit bien à home de si grant cuer que se aventure le portoit cele part, il
                    passeroit oltre, s'il devoit en l'euie morir. Et se il en l'isle venoit, touz detrencher
                    et de male mort morir. Et insint se seroit auques venchiée del grant domage qu'il
                    li avoit fait de sun pere et<note>et ] at</note> de ses freres. Mes or lesse atant
                    li contes à parler de lui et de se compeingnie et retorne à Estor et à Erec por conter
                    coment il se partirent de l'ermitage.</p>
                    <lb/>
                    <lb/>
                </div2>
                <div2 xml:id="d001c009" n="IX">
                    <head>IX PARTE</head>
                    <lb/>
                    <p xml:id="d001l770" n="1" rend="numbered">Or dit li contes que IIII ans et plus furent li dui conpeingnon en l'ermitage, li
                    uns por maladie et li autres por l'amor de sun conpeignon que il ne voloit lessier,
                    quar trop le prisoit de chevalerie et de toutes [f. 257 a] choses. Un jor fu Erec
                    eissuz de l'ermitage tout à cheval por soi aler esbanoer pres d'ilec, et fu touz desarméz
                    fors de s'espée. Si ne fu pas grantment alez loing qu'il encontra un chevalier arméz
                    de toutes armes et menoit avec lui un[e] molt bele damoisele et un nain. Li nains
                    seoit sor un roncin fort [et] isnel et aloit touz derrieres bien loing del cheval
                    deus lances. Erec s'avance quant il veoit le chevalier pres de lui et li vient à l'encontre
                    et le salue. Et cil ne respont nul mot et il le tient à grant orgueill. Si le lesse
                    atant et vient à la damoiselle, si le salue, et cele li respont et dit:</p>
                    <lb/>
                    <p xml:id="d001l771" n="2" rend="numbered">Bone aventure vos doint Dex, sire chevalier.</p>
                    <lb/>
                    <p xml:id="d001l772" n="3" rend="numbered">Et quant li autres chevaliers qui devant aloit entent que sa damoiselle a au chevalier
                    respondu, il retorne et dit à la damoiselle:</p>
                    <lb/>
                    <p xml:id="d001l773" n="4" rend="numbered">À pou, fet il, que ge ne t'oci de ce que tu as mun comandement trepassé, quar ce sez
                    tu bien que ge t'avoie defendu que tu à chevalier ne parlasses por rienz del munde,
                    ne mes à moi.</p>
                    <lb/>
                    <p xml:id="d001l774" n="5" rend="numbered">Lors tret l'espée et dit à Erec:</p>
                    <lb/>
                    <p xml:id="d001l775" n="6" rend="numbered">Si tu fusses arméz, ja te colpasse ja le chief, si que tu ne meissés james en parole
                    amie de chevalier ne corrocie ne le feisses.</p>
                    <lb/>
                    <p xml:id="d001l776" n="7" rend="numbered">Erec regarde le chevalier qui est arméz, et fellon et orgueilleux, et il est desarméz,
                    si n'en set que fere<note>fere ] frere</note>, quar se il se velt prendre à lui en
                    tel maniere com il sunt, il n'i avra ja durée, ne n'i aquerra leux ne pris, se cist
                    l'ocist. Et por ce si vient il melz à ceste foiée qu'il aut querre ses armes que puis
                    le sive. Et se il se puet venchier de ceste honte, si s'en venche. Lors dit le chevalier:</p>
                    <lb/>
                    <p xml:id="d001l777" n="8" rend="numbered">Bel sire, vos me dites velleinie et por noient. Sachiez que ge m'en vencherai quant
                    ge porrai.</p>
                    <lb/>
                    <p xml:id="d001l778" n="9" rend="numbered">Et quant il a ceste parole dite, li nain lance une corgiée qu'il tenoit et l'en fiert
                    si par mi le vis que les neuz de la corgiée li perent en plus de VII leus el cors.
                    Li dit:</p>
                    <lb/>
                    <p xml:id="d001l779" n="10" rend="numbered">Alez de ci danz malvés chevalier. Certes vos n'estes mie dignes de parler à tel chevalier
                    com est [f. 257 b] cist.</p>
                    <lb/>
                    <p xml:id="d001l780" n="11" rend="numbered">Erec coevre sun vis de sun mantel tout maintenant que il se senti feru et dit:</p>
                    <lb/>
                    <p xml:id="d001l781" n="12" rend="numbered">Tu as bien ce que tu deus, quar de fellon seingnor doit l'en veoir fellon serjant.
                    Mes se Deu plest, cest[e] honte sera venchiée.</p>
                    <lb/>
                    <p xml:id="d001l782" n="13" rend="numbered">Lors s'en vait atant sanz plus dire, molt corrociéz et molt doulenz, et dit qu'il
                    n'avra jamés joie devant qu'il ait à cest chevalier fet une honte ausi grant ou greignor
                    que cele n'est qu'il li a faite, quar il ne vit unques mes si villain ne si mesfassant
                    com il est. Et quant il est venuz à l'ermitage où Hestor se gissoit malades et dormoit
                    à cele hore, il vent à ses armes, si les prent. Et quant il s'est arméz à l'aide de
                    sun escuier, il monte et s'en ist fors de leienz, puis se met à la voie cele part
                    où il cuide le chevalier plus tost ataindre. [E]t insint chevauche tant com li<note>com
                    li ] com il li</note> jorz li dura aprés les escloz del chevalier et set tout veraiement
                    qu'il s'en vait aprés lui la droite voie que cil avoit devant alée par les escloz
                    qu'il voit toute voies devant lui. Et quant ce fu chose que la nuit fu venue, adonc
                    li encroist si d[u]els et enforce, quar puis qu'il pert la trace de celui qu'il sivoit,
                    il est tant doulenz qu'il se cleime chevalier chetif et mescheant. Et dit qu'il ne
                    fu unques beneureux quant il n'a aconseu celui qui este honte li a faite, quar il
                    [l]a cuidast avoir venchiée en pou de tens. Einsint se dolouse et demente à soi<note>a
                    soi ] a soi a soi</note> meemes et chevauchie toute voies ausint com touz enragiéz.
                    Et lors vient à l'entrée d'une forest que l'en apelloit Aledon, et duroit bien deus
                    jornées de lonc et une de lé. Et il met<note>et il met ] Et il se forest que l’en
                    apelloit Alodon met</note> erranment dedenz com cil qui rienz ne doutoit. Et si li
                    avint assez bien de ce que la luna leva erranment belle et clere, qui li donout grant
                    reconfort. En tel maniere il avint [qu'il] encontra le grant chemin de la foreste
                    le Lait Hardi, qui en menoit [f. 257 c] avec lui la damoiselle. Mes de ce n'estoit
                    ele pas molt liée. Et si tost com ele voit Erec, ele le salue et l'areste. Si li dit:</p>
                    <lb/>
                    <p xml:id="d001l783" n="14" rend="numbered">Estes vos chevalier errant, bel sire?</p>
                    <lb/>
                    <p xml:id="d001l784" n="15" rend="numbered">Et il li respont:</p>
                    <lb/>
                    <p xml:id="d001l785" n="16" rend="numbered">Damoisele, por defaute d'errer ne remandroit pas que ge ne trouvasse aucune aventure
                    que vois querrant.</p>
                    <lb/>
                    <p xml:id="d001l786" n="17" rend="numbered">Se vos n'alez querant aventure, si l'avez vos trovéz assez merveilleuse, quar ge sui
                    une damoiselle pouvre et desconseilliée qui vos requier vostre aide, por Deu et por
                    pitié. Et certes, se vos estes chevalier errant, vos ne m'en fundroit pas, quar l'en
                    dit communnement, et ge le croi bien, que nul chevalier errant ne faut d'aide à damoisselle
                    qui l'en requier.</p>
                    <lb/>
                    <p xml:id="d001l787" n="18" rend="numbered">Erec s'areste à ceste parole quant il voit que la damoise[lle] parole à lui si resunablement,
                    si respont:</p>
                    <lb/>
                    <p xml:id="d001l788" n="19" rend="numbered">Damoiselle, puis que vos m'aide requerez, por Deu, por cortoisie, ge ne vos en faudrai
                    pas à ceste foiz.</p>
                    <lb/>
                    <p xml:id="d001l789" n="20" rend="numbered">Grant merciz, fet ele, ge ne vos demant plus. Or vos requier ge donc com chevalier
                    que vos m'ostrez des mains à ceste chevalier qui à force m'enmainne et à force me
                    velt avoir, non mie por ce qu'il m'ait fet encor force fors de moi enmener.</p>
                    <lb/>
                    <p xml:id="d001l790" n="21" rend="numbered">Et vos pleist il qu'il vos enmaint damoiselle? ce le dit Erec.</p>
                    <lb/>
                    <p xml:id="d001l791" n="22" rend="numbered">Nani, fet ele, en nule maniere ge n'iroie avez lui, si force ne mel feisoit faire,
                    quar ge ne vi unques home que ge tant peusse hair com ge faz lui.</p>
                    <lb/>
                    <p xml:id="d001l792" n="23" rend="numbered">En nun Deu, ce dit Erec, donc vos prent ge en conduit encontre lui qu'il ne vos enmerra
                    de ci enn avant, se vostre volenté ne vient, tant com ge vos puisse vers lui defendre.</p>
                    <lb/>
                    <p xml:id="d001l793" n="24" rend="numbered">[L]ors la prent por la main. Et quant li Laiz Ardit, qui molt estoit preudom et bon
                    chevalier, voit ceste chose, il est molt doulenz, si dit à Erec:</p>
                    <lb/>
                    <p xml:id="d001l794" n="25" rend="numbered">Coment, bel sire, me volez vos donc ma damoisele tolir?</p>
                    <lb/>
                    <p xml:id="d001l795" n="26" rend="numbered">Se ele fust vostre, ce dit Erec, adonc senb[l]ast il que ge la vos voxisse tolir,
                    mes [f. 257 d] ele puis que vos n'i avés plus que ge ai, se par force n'est, se ge
                    l'enmeing, ge ne la vos toill mie.</p>
                    <lb/>
                    <p xml:id="d001l796" n="27" rend="numbered">Sachiez, ce dit li Laiz Hardiz, que ge m'en conbateroie ainceis à vos que vos l'enmenissoiz
                    del tout si quitement.</p>
                    <lb/>
                    <p xml:id="d001l797" n="28" rend="numbered">Et ge seroie mauvés, ce dit Erec, se ge ne la defendoie di mun pooir, puis que ge
                    l'ai prise à conduit.</p>
                    <lb/>
                    <p xml:id="d001l798" n="29" rend="numbered">En tel maniere comenca la meslée des II chevaliers qui estoient conpeingnons de la
                    Table Reonde por la damoiselle et por ce qu'il ne s'entreconnuirent pas. Ce le donoit
                    grant confort de l'asenbler que la lune luisoit belle et clere, si que assez se pooient
                    entreveoir. Et quant li Laiz voit que Erec a prise la damoisele en conduit encontre
                    lui, il le deffie tout maintenant et dit qu'il ne l'aseure fors de la mort. [À] ceste
                    parole lesse corre li uns à l'autre au rai de la lune et s'entrefierent de toute lor
                    force si durement qu'il s'entreportent andui à terre, les chevaux sor le cors, et
                    de tant lor avint il bien qu'il ne s'entrenavrerent pas de celui. Il se relievent
                    de terre au plus tost qu'il poent, chescun iré [et] doulent endroit soi de ce qu'il
                    n'a son compeingnon abatuz. Si metent les mains à s'espées et gietent les escuz sor
                    les testes et s'entrevont irié et chaut et doulent, et s'entrefierent si merveilleusement
                    que chascun endroit soi est tout chargié de recevoir le cox que si conpeinz li done.
                    Si maintenant en tel maniere le premier asalt si loingement qu'il n'i a celui qui
                    assez ne soit las et travaillié et qui n'ait plus de sanc perdu que mestier ne li
                    fust. Mes de tant est il avenu au Lait Hardi qu'il a le pis de la bataille et qu'il
                    en est trop au desouz. Si se merveille, à ce qu'il s'estoit tantes foiz esprouvéz
                    à cest mestier qu'il en est renoméz et conneuz par tout le munde, qui puet estre cil
                    chevalier à cui il se conbat. Et a ce qu'il [f. 258 a] l'avoit esprouvé pres que touz
                    les bons chevaliers, il ne li est pas avis que cist peust estre si tres bon chevalier
                    com il est qu'il ne soit de la meson le roi Artus ou compeingnon de la Table Reonde.
                    Et par ce le vodroit il connoistre, se il puet estre, ainceis qu'il enface plus, quar
                    à plus faire porra il recouvrer aprés ce qu'il l'avra conneu s'il este tel home qu'il
                    se d[o]ie al lui conbatre. [L]ors li dit:</p>
                    <lb/>
                    <p xml:id="d001l799" n="30" rend="numbered">Sire chevalier, non nos somes tant conbatuz ensemble que assez a li uns esprouvé l'autre.
                    Mes por la proesce que ge ai trouvée en vos, vos connoistroie ge molt volentiers ainceis
                    que g'en feise plus, quar tex poez vos estre que ge la bataille vos quiterai, quar
                    la querelle n'i est pas si grant que ge nel doie bien faire à un mien ami. Et tex
                    poez vos estre que ge ne lerai pas devant que li uns de nos deus en sera menéz ou
                    à mort ou à otrance.</p>
                    <lb/>
                    <p xml:id="d001l800" n="31" rend="numbered">À ceste parole respont Erec et dit:</p>
                    <lb/>
                    <p xml:id="d001l801" n="32" rend="numbered">Por amor ne me lessez ceste bataille se vos ne cuidez bien faire, quar ge nel vos
                    requier mie. Mais por ce que vos à orgueill le tendriez se ge vos disoie mun nom puis
                    que demandez le m'avez, ge le vos dirai. Sachiez que ge ai nom Erec, le filz Lac,
                    et sui de la meson le roi Artus.</p>
                    <lb/>
                    <p xml:id="d001l802" n="33" rend="numbered">Et quant li Laiz Ardiz entent ceste parole, il a trop grant joie, quar Erec estoit
                    de sun lignage et si parenz assez preuchains, si giete maintenant sun escu à terre
                    et [dit] à Erec:</p>
                    <lb/>
                    <p xml:id="d001l803" n="34" rend="numbered">Missire Erec, tenez m'espée, que ge la vos rent et me tieng à oltré de ceste bataille.</p>
                    <lb/>
                    <p xml:id="d001l804" n="35" rend="numbered">Et cil devient tout esbait de ceste parole, quar ce veoit il bien qu'il n'estoit mie
                    encor menez à cen qu'il li convenist à faire, se de sa bone volunté ne venist. Lors
                    li dit:</p>
                    <lb/>
                    <p xml:id="d001l805" n="36" rend="numbered">Bel sire, l'espée refuse et getoit plainnement, quar conquis ne vos ai ge mie, ne
                    de cele honor recevoir n'ai ge [f. 258 b] cure puis que ge ne l'ai deservié, ainz
                    vos pri que vos me dioit qui vos estes.</p>
                    <lb/>
                    <p xml:id="d001l806" n="37" rend="numbered">Et il se nome. Et quant il entent que ce est li Laiz Hardit, il giette sa spée et
                    sun escu à terre, et s'agenoille et li dit:</p>
                    <lb/>
                    <p xml:id="d001l807" n="38" rend="numbered">Ge me tieng à oltré de ceste bataille, bel sire, et me tieng forféz de ce que ge me
                    sui à vos conbatuz et par mesconnoissance.</p>
                    <lb/>
                    <p xml:id="d001l808" n="39" rend="numbered">Et cil le redit tout autretel, si s'acordent en tel maniere. Et quant la damoiselle
                    voit que il se sunt entr'acordé par ce qu'il se funt entreconeu, ele dit à Erec:</p>
                    <lb/>
                    <p xml:id="d001l809" n="40" rend="numbered">Sire chevaliers, vos ne m'avez pas convenant tenu, quar vos ne m'avez pas del tout
                    delivrée de cest chevalier.</p>
                    <lb/>
                    <p xml:id="d001l810" n="41" rend="numbered">Ge vos en delivrerai, fait il, del tout.</p>
                    <lb/>
                    <p xml:id="d001l811" n="42" rend="numbered">Lors dit au Lait Hardiz:</p>
                    <lb/>
                    <p xml:id="d001l812" n="43" rend="numbered">Sire, ge vos pri que vos ceste damoiselle quitoiz de toutes quereles, si que elle
                    peust aler quite de vos quel part que ele vodra.</p>
                    <lb/>
                    <p xml:id="d001l813" n="44" rend="numbered">Et cil la quite maintenant, puis qu'il voit que Erec l'en prie. Et cele s'en retorne
                    tout erranment<note>s’en retorne tout erranment et s’en vait toute la voie ] s’en
                    retorne tout erranment et s’en vait tout erranment et s’en vait toute la voie</note>
                    et s'en vait toute la voie qu'il estoient devant venu entre lui et le Lait Hardi,
                    et toute seule sanz conpeingnie. Et Erec demande au Lait Hardi où il pris cele damoiselle.</p>
                    <lb/>
                    <p xml:id="d001l814" n="45" rend="numbered">Ge la toli, fet il, ceste vesprée à deus chevaliers qui la conduissoient. Et quant
                    ge li oi rrequis que ele feist de moi sun ami, ele me dist que ele seroit m'amie,
                    mes que ge li donasse un<note>un don ] un jor don</note> don. Et ge li donai. Et quant
                    ge li oi doné, elle me dist «Vos m'avez doné que vos ne tocherait à moi devant que
                    vos aiez oltré les trois premiers chevaliers que nos en encontrerom». Ge li donai
                    cestui don, si m'en est si avenu com vos poez veoir. Et par ce s'en vait elles si
                    quitement. Mes, por Deu, or me dites où avez vos demoré si long tens que vos ne venistes
                    à cort ne que l'en ne sot nulles nouvelles de vos ne plus que se vos fussiez morz?</p>
                    <lb/>
                    <p xml:id="d001l815" n="46" rend="numbered">Certes, fait il, ge le vos dirai.</p>
                    <lb/>
                    <p xml:id="d001l816" n="47" rend="numbered">Et lors li comence à conter coment il acompeigna à Hestor des Mares qui [f. 258 c]
                    chei en une fermité por duel des sum frere qui li a duré IIII anz, si a toutevoies
                    demoré avez lui por lui faire compeingnie, quar se il eust tout seul lessié et il
                    fust pecca morz de duel et de corroz.</p>
                    <lb/>
                    <p xml:id="d001l817" n="48" rend="numbered">Et où alez vos en tel maniere, ce dit li Laiz Ardiz, tout suls et à tel hore? Est
                    li besoinz si grant qu'il vos estuet chevauchier de nuit?</p>
                    <lb/>
                    <p xml:id="d001l818" n="49" rend="numbered">Oil, fait il, et se vos dirai que.</p>
                    <lb/>
                    <p xml:id="d001l819" n="50" rend="numbered">Lors li<note>li ] si</note> conte del chevalier qu'il ot encontré [et] l'outrage qu'il
                    li [dist] et l'outrage que li<note>li ] si</note> nains [li fist].</p>
                    <lb/>
                    <p xml:id="d001l820" n="51" rend="numbered">Si n'avrai jamés, fet il, joie devant que g'en aie pris venchance tele qui à honor
                    me tort.</p>
                    <lb/>
                    <p xml:id="d001l821" n="52" rend="numbered">Et quex armes porroit il? Ce dit li Laiz Ardiz.</p>
                    <lb/>
                    <p xml:id="d001l822" n="53" rend="numbered">Et il li devise quele.</p>
                    <lb/>
                    <p xml:id="d001l823" n="54" rend="numbered">Ha! fet il, de celui vos dirai ge nouvelles. Sachiez que ce est un des plus orgueilleux
                    del munde et a non Montenart de l'Isle Resposte. Ge l'encontrai anuit aprés ce que
                    ge oi conqui ste damoiselle n'eusse avez moi, ge me fusse conbatuz à lui por lui tolir
                    cele qui enmenoit en sa compeingnie.</p>
                    <lb/>
                    <p xml:id="d001l824" n="55" rend="numbered">Ha! Dex , ce dit Erec, coment le porrai ge trouver? Ge ne trouvai ge unques si vilain
                    chevalier ne si orgueilleux com il est, ne home qui tant m'anuiaste.</p>
                    <lb/>
                    <p xml:id="d001l825" n="56" rend="numbered">Ce vos enseignerai ge bien, ce dit li Laiz Hardit. Pres de ci à une jornée tout droit
                    sor la marine a un chastel que l'en apelle Roche Haute. Cel chastel est des fié le
                    roi Artus et del roiaume de Logres, mes por le grant orgoill que cist a en soi et
                    par la force de trois freres qu'il a en cest pais, il a tant guerroié cels del chastel
                    qu'il se sunt torné vers lui et li unt juré feelté et homage encontre le roi Artus,
                    quar li roi qui trop en est loing ne secort mie encontre le chevalier à une foiz qu'il
                    li manderent secors. Et por ce se rendirent il à Muntenart. Or a bien un mois que
                    aventure aporta en ceste pais Sagremor le Desree, qui est un des conpeingnons de la
                    Table Reonde. Et quant il oi dire que por celle aventure avoit li roi Artus perdu
                    cel chastel il en [f. 258 d] [fu] molt corrociéz, si vint leienz et dist à cels qui
                    plus estoient seingnor del chastel qu'il ne se partiroit jamés del pais devant qu'il
                    les<note>les ] ler</note> avroit fet destrure, com cil qui estoient parjuré et desloial
                    et vers Deu et vers le roi Artus. Cil distrent qu'il ne devoient estre blasméz de
                    chose qu'il eussent faite, quar puis que li rois lor estoit failliz de secors et il
                    l'estoient en peril de mort, aucune fin convenoit il qu'il feissent por lor vie sauver.
                    «Et neporquant, firent il, por ce que nos amoin le roi Artus com nostre seingnor lige,
                    nos manderom au chevalier qu'il nos tiegne à droit encontre un mesage del roi Artus
                    qui vos est sorvenu, qui est apareilliéz de prouver que li frez est del roi Artus
                    et que malvesement et desloiaument s'i sunt conbatuz cil qui enbatu s'i sunt». Et
                    insint lor conseilla à dire Sagreingnor. Et il le manderent maintenant à cestui chevalier
                    et li firent asavoir qu'il ne tendroient plus maintenant de rienz del munde, s'il
                    ne deresnoit le chastel et la droiture qu'il i afermoit et avoit encontre le cors
                    dun seul chevalier. Et il lor mande encontre qu'il i seroit à jor determiné et s'en
                    conbatroit envers le meillor chevalier del munde, por que ill de ceste querele se
                    voxist entremetre encontre lui. [P]ar ceste chose que ge vos ai devisé poez<note>devisé
                    poez ] devise et poez</note> entendre que li chevalier donc vos vos plaignez si durement
                    si vait conbatre Sagreinor le Desree. Et ge vos di que la bataille mardi et hui a
                    esté diemenche. Or gardez que vos en feroiz, quar lis vos pleist, ge retornerai avez
                    vos.</p>
                    <lb/>
                    <p xml:id="d001l826" n="57" rend="numbered">Et cil dit qu'il ne velt la compeignie de nul home fors de Deu, quar il sels cuide
                    molt bien venir à chief de ceste chose, se Sagreignor seulement le velt otroier la
                    bataille:</p>
                    <lb/>
                    <p xml:id="d001l827" n="58" rend="numbered">Mes por ce que ge ne sai pas tres bien, fait il, quant ge revindrai, vos pri ge que
                    vos ailloit a ll'ermitage où [f. 259 a] misire Hestor demora et là li teignoiz compeingnie
                    tant que ge reviegne et le reconfortoiz de quant que vos porroiz».</p>
                    <lb/>
                    <p xml:id="d001l828" n="59" rend="numbered">Et lors li enseingne coment il porra l'ermitage trouver. Si se part atant li uns da
                    l'autre. [L]i Laiz Ardit s'en vait droit cele part où il cuide Hestor trouver, et
                    Erec aprés Montenert, com cil qu'il het tout sun cuer. Si lor done grant confort la
                    clarté<note>confort la clarté ] confort et la clarté</note> de la lune. Et il estoient
                    andui si bon chevalier et de si grant cuer qu'il ne regardent onques lor plaies, ne
                    plus ne savoient lor en fust. Et quant Erec prent someil, il vait regardent pres et
                    loing por savoir se il peust veoir recet où il peust reposser, quar volentiers le
                    feist. Ence qu'il aloit pensant à ceste chese, il escoute et entent un cor que l'en
                    sona par deus foiées assez préz de lui. Et il se retorne maintenant cele part molt
                    liéz de ceste aventure, quar ce set il bien qu'il trouvera gent là donc cele voiz
                    est venue. Il n'a mie grantment alé qu'il troeve en une [vallee] une tor fort et haute
                    par semblant. Et quant i[l] la voit, il en est molt à aisse, si tourne cele part par
                    la teste de sun cheval. Et quant il vient à la porte, il apele et ne demore gueires
                    que serjant viennent avant dusqu'à IIII qu'il li oevrent et le recoivrent molt honoreement
                    et dient que bien soit il venuz. Et quant i[l] li unt fait descendre en mi la cort
                    et hosté li sun escu et sun glaive, il le mainnuent en la sale où il avoit assez grant
                    lunminaire, si troevent leienz damoiselles et chevaliers qui tuit li vienent à l'encontre
                    et li dient:</p>
                    <lb/>
                    <p xml:id="d001l829" n="60" rend="numbered">Bien viegne li chevalier erranz!</p>
                    <lb/>
                    <p xml:id="d001l830" n="61" rend="numbered">Et il lor rent lor saluz, et molt se merveille de ce qu'il veillent à tele ore, quar
                    il cudoit bien qu'il fust bien ja tant de la nuit alee que li jorz apreuchast durement.
                    Et si feissoit il sainz faille. Et cil de la sale, chevaliers, dames et damoiselles,
                    le funt desarmer et l'aissient [f. 259 b] entre els et li aportent quant qu'il li
                    faut com de boeure et da mangier et de vesteure. Et quant il ount grant piecce parlé
                    à lui de plusors choses et demandé dunt ill estoit et où il aloit, et il li orent
                    fait tant de cortoisie qu'il s'en merveilloit touz por quoi il le fessoient, il le
                    mainnent couchier en une chambre molt bele [et] envoisiée. Et quant il est couchiéz,
                    il li voident la chambre en tel maniere que nus n'i remaint. Et il fu remés touz cels.
                    Et [quant] il fu chose qu'il se volt endormir, com cil qui assez estoit lasséz et
                    travailléz, il voit leienz entrer par mi l'uis de la cambre une belle damoiselle,
                    toute nue en sa chemisse, sa crine gitée par ses espaules. L'en veoit le gent mult
                    crier, quar deus cierges i ardoient qui i donoient molt grant clarté. Et quant la
                    damoisele qui venoit en tel maniere com ge vos devis, quant elle fu venue devant le
                    lit Erec, ele s'engenoille et comenca à plorer trop durrement, et dit:</p>
                    <lb/>
                    <p xml:id="d001l831" n="62" rend="numbered">Ha! franc chevalier, aiés merci de ceste povre damoiselle et met conseil e[n] sa chetivité
                    et en sa doler en ttel guise que tu par ta cortoisie et par ta franchise faches<note>faces
                    ] races</note> sun duel revertir à joie et à bone aventure. Et se tu sels n'i mez
                    conseill, ge ne sai qui conseill i puisse metre, quar il n'est orendroit home el munde
                    qui ausi bien me puisse eleestier com tu puet.</p>
                    <lb/>
                    <p xml:id="d001l832" n="63" rend="numbered">[À] cel point que la damoiselle vint devant Erec à tel ator com ge vos devis, ill
                    estoit einsint d'Erec qu'il ne dormoit ne ne veilloit, ainz semeillorz faille sanz.
                    Et il s'esveilla adonc quant il oi qu'ele ploroit si merveilleussement et fu touz
                    esbaiz, si oevre les elz. Quant il la voit devant lui et il l'avisée si bele com elle
                    estoit, il la prent par la main et li dit:</p>
                    <lb/>
                    <p xml:id="d001l833" n="64" rend="numbered">Or sus, damoisele. Ne demorez plus devant moi, quar ge nel sofroie por rienz del munde.</p>
                    <lb/>
                    <p xml:id="d001l834" n="65" rend="numbered">Certes, sire, de lever est ce noient [f. 259 c] que ge ne vos aille toutes<note>toutes
                    ] totutes</note> voies criant merci, se vos ne me crantés que vos feroiz ma pes entre
                    moi et munseignor Gauvain, vostre compeignons, qui m'a amée long tenps par amor et
                    ge lui. Or est einsint qu'il est à moi corrociéz, ne sai por quel chose, si que ge
                    ne puis ma pes trouver por parole que ge die, et ge sai bien que vos li trouveroiz
                    et feroiz, s'il vos plaist. Et por ce vos en pri ge si estodement, quar ge ne sai
                    orendroit en ceste pais nul qui autant m'i peust valor com vos porriez.</p>
                    <lb/>
                    <p xml:id="d001l835" n="66" rend="numbered">Erec respont à ceste parole:</p>
                    <lb/>
                    <p xml:id="d001l836" n="67" rend="numbered">Damoiselle, se vos avez esté amie de munseingnor Gauvain et il est corrocciéz à vos,
                    il m'en poise. Et por ce que vos m'en avez tant prié, vos creant ge que g'en ferai
                    mun pooir que vos avroiz sa pez ausi bien con vos unques eustes, se le pooir d'um
                    tel chevalier com ge sui vos i puet valoir<note>valoir ] raloir</note>.</p>
                    <lb/>
                    <p xml:id="d001l837" n="68" rend="numbered">Et ele l'en mercie molt dolcement, et dit:</p>
                    <lb/>
                    <p xml:id="d001l838" n="69" rend="numbered">Or sachiez, fet elle, que el premier leu où aventure vos amerra avez munseignor Gauvains
                    vos me trouveroit, et se<note>se ] se se</note> vos de convenant me failliéz que vos
                    ma pes ne<note>ne ] en</note> facoiz envers lui, vos en repentiroiz.</p>
                    <lb/>
                    <p xml:id="d001l839" n="70" rend="numbered">Et il respont:</p>
                    <lb/>
                    <p xml:id="d001l840" n="71" rend="numbered">Ja tant com ge aie el cors la vie ne vos mentirai de couvenant tant com ge le puisse
                    amener.</p>
                    <lb/>
                    <p xml:id="d001l841" n="72" rend="numbered">Endementiers qu'il parloient en tel maniere entre la damoiselle et Erec, atant e vos
                    leienz venir tout à pié un chevalier armé de toutes armes, et là où il voit Erec qui
                    tenoit la damoiselle devant lui par la main, il li escrie:</p>
                    <lb/>
                    <p xml:id="d001l842" n="73" rend="numbered">Danz chevalier, nos vos avom fait honor et cortoisie en nostre ostel et vos porchacciez
                    nostre honte et nostre vilenie au plus tost que vos poez, qui ma fille m'avez soutraite
                    et amenée dusqu'à vostre lit. Certes, mal le pensastes.</p>
                    <lb/>
                    <p xml:id="d001l843" n="74" rend="numbered">Lors met la main à l'espée et fait semblant qui li voille corre sus. Et quant Erec
                    voit ceste choise, il n'atent [f. 259 d] mie tant que cil soit pres de lui, ainz saut
                    fors del lit tout en braies et giete la main à s'espée qui pendoit à ssun chevez,
                    si la trait fors. Et quant li chevalier le voit vers lui venir, tout fust il armez,
                    si ne le velt il pas atendre, quar il set bien que cil ne l'espergneroit de rienz,
                    si se retret arrieres et dit:</p>
                    <lb/>
                    <p xml:id="d001l844" n="75" rend="numbered">Coment, sire chevaliers, estes vos donc tex que vos en mum hostel meemes me volez
                    ocire que vos avoie servi et honoré?</p>
                    <lb/>
                    <p xml:id="d001l845" n="76" rend="numbered">Mes vos, ce dit Erec, estes vos donc tex que vos herbergiez les chevalier erranz et
                    puis le volez murtir en vostre hostel par malvese acheson? Certes, se vos en mescheoit,
                    nus ne vos en devroit plaingdre.</p>
                    <lb/>
                    <p xml:id="d001l846" n="77" rend="numbered">Or soiez, fet li hostes, en pes et ne vos movez, quar vos n'avez hui mes garde. Mes
                    à demain ne vos asseur ge mie. Et certes, se ge cuidasse grantment gaagnier en vos
                    assaillir, vos n'en alessiez pas si quite.</p>
                    <lb/>
                    <p xml:id="d001l847" n="78" rend="numbered">Lors prent la damoiselle par la main et li dit:</p>
                    <lb/>
                    <p xml:id="d001l848" n="79" rend="numbered">Or vos en venez atant. Lessiez le chevalier dormir. Et certes, se il vos a aucun couvenant
                    pramis et il ne le vos tient, il s'en repentira chierement.</p>
                    <lb/>
                    <p xml:id="d001l849" n="80" rend="numbered">Et lors s'en vait la damoisselle, et Erec remaint en la chambre et s'endort. [A]u
                    matin quant il s'eveilla et regarde tout entor se, il se merveilla plus de soi meemes
                    que de chose qu'il eust onques mes veue, quar il se trouva en m[i] un grant lac enz
                    el mi leu de la forest chouchié tout nu en une nacele. Et devant lui estoit toute
                    sa robe si qu'il n'i failloit riens fors ses braies, qu'il n'avoit mie la nuit devestues.
                    Et de autre part del lac, qui assez estoit grant et parfonz, vit il sun cheval et
                    ses armes. Il se seingne de la merveille qu'il en a, et dit que or voit il apertement
                    qu'il a esté enchantéz. Si prent sa robe et se vest et apareille au melz qu'il puet,
                    et tant fet puis qu'il amainne la [f. 260 a] nacele qui assez estoit petite et<note>et
                    ] et et</note> povre à la rive là où ses armes estoient et sun cheval. Et quant il
                    est là venuz, il s'arive einsint com il puet. Et est tant esbait et tant merveillant
                    qu'il ne set unques qu'il doie dire et se seingne plus de XL foiz et dit:</p>
                    <lb/>
                    <p xml:id="d001l850" n="81" rend="numbered">Dex, en poent estre alé cil qui argoir me erbergierent et li chevalier qui occire
                    me velt, et la damoiselle à cui ge creantai que ge feroie sa pes envers munseignor
                    Gauvain? He! Dex, que est tout devenu quant ge vi?</p>
                    <lb/>
                    <p xml:id="d001l851" n="82" rend="numbered">Endementrers qu'il se dementoit einsint et il estoit montéz sor cheval, arméz de toutes
                    armes, et il regarde devant lui et voit venir au travers de la forest un chevalier
                    armés de toutes armes, qu'il li escrie:</p>
                    <lb/>
                    <p xml:id="d001l852" n="83" rend="numbered">Sire chevalier, vos me voxistes arsoir occire en mun ostel meemes. Or est mestier
                    que ge me venche de la honte que vos me feistes.</p>
                    <lb/>
                    <p xml:id="d001l853" n="84" rend="numbered">Lors lesse corre son glaive aloingnié tant com il puet del cheval traire. Et quant
                    Erec regarde qu'à joster li convient, il li adrece la teste de cheval. Et cil i vint
                    de grant ravine le fiert si durement qu'il abat lui [et] le cheval à terre. Il ne
                    regarde unques, ainz se vait oltre tres par mi la forest de si grant ravine qu'il
                    semble que toute la terre doie fondre desouz les piez de sun cheval. Et Erec, qui
                    molt estoit bon chevalier, se redrece assez tost aprés ce qu'il fu abatuz et revient
                    sun cheval [et] monte tant doulenz de ceste aventure que nus plus. Et quant il est
                    montéz, il s'en vait grant oirre aprés le chevalier cele part où il e[s]t venu qu'il
                    s'en aloit, et dit qu'il n'est mie coarz ne malvés, quar il li a le meillor cop done
                    qu'il receust puis qu'il fu primes chevalier, si s'en venchera se il unques puet,
                    se ce est home qui ne soit de l'ostel le roi Artus. [f. 260 b] Insint s'en vait Erec
                    aprés le chevalier qui abatu l'ot. Mes cil se fu ja tant eloingniéz qu'il ne puet
                    tant ferir ne brochier qu'il le peust veoir ne ataindre, si li ainue molt durement.
                    Einsint chevauchie des bien matin dusqu'à hore de prime tout einsint com il trouve
                    une petite sentele de la forest, et ne demuere que aventure l'aporte el grant chemin.
                    Et quant il a bien le chiemin avisé, il li est bien avis que ce est de cele voie meemes
                    qu'il aloit arsoir au rai de la lune, si a grant poor qu'il ne retort là meemes dum
                    il estoit venuz. En tel maniere chevauche Erec doulenz et pensif, quar il ne set vet
                    bien ou mal. Et d'autre part il cuide bien del tout avoir perdu celui qui abatu l'ot,
                    qu'il [l']essaieroit encor trop volentiers une autre foiz. Et se il ne le troeve,
                    il n'avra jamés joie. Endementiers qu'il s'en aloit si doulenz com ge vos cont, il
                    regar[d]e un pou en sus del chemin à la destre partie de la forest, et voit un paveillon
                    molt riche et molt bel tendu desouz deus arbres. Et dejoste avoit une loge galesche.
                    Il regarde devant le paveillon et voit le cheval de celui qui abatu l'avoit. Il est
                    molt liéz quant il<note>il ] il il</note> le reconnoist, quar ce cuide il bien qu'il
                    se puisse venchier de celui qui abatu l'avoit. Quant il est venuz dusque devant le
                    paveillon, il vient à l'entrée tout einsint à cheval com il estoit et regarde leienz
                    et voit seoir devant un lit avez deus autres chevalier touz desarméz le chevalier
                    qui avec lui estoit, et estoit arméz tout einsint com il l'avoit veu, fors seulement
                    d'escu et de glaive et d'espée. Et Erec li crie tout maintenant qu'il le voit:</p>
                    <lb/>
                    <p xml:id="d001l854" n="85" rend="numbered">Issiez fors, sire chevalier, et venez à conbatre à moi à l'espée, quar por ce, se
                    vos m'avez abatu, no vez vos mie tot gaagnié.</p>
                    <lb/>
                    <p xml:id="d001l855" n="86" rend="numbered">Et li chevalier se regarde tout [f. 260 c] ensint com il avoit li heaume lacié, plus
                    i respont en semblant d'ome corroccié:</p>
                    <lb/>
                    <p xml:id="d001l856" n="87" rend="numbered">Ce est folie, sire chevalier, que nos plus en facom, quar vos me faite mesfaire. Et
                    si ne cuit mie que vos i gaagniez grantment.</p>
                    <lb/>
                    <p xml:id="d001l857" n="88" rend="numbered">Lors prent sa spée et sun escu et vient à sun cheval, si monte. Et quant il est montez,
                    il dit à Erec:</p>
                    <lb/>
                    <p xml:id="d001l858" n="89" rend="numbered">Encor me leriez vos atant ester, sire chevalier, et me quiteriez de ceste bataille,
                    se vos estiez sage, que certes vos n'i gaaigneroiz ja rienz.</p>
                    <lb/>
                    <p xml:id="d001l859" n="90" rend="numbered">Et cil respont que ja nel lera atant dusqu'il avra le meillor veu à l'espée. Et sor
                    si lesse corre, et dit maintenant qu'il ot l'espée trete:</p>
                    <lb/>
                    <p xml:id="d001l860" n="91" rend="numbered">Or sachiez, sire chevalier, qu'il a bien trois anz passez que ge ne trais mes espée
                    del fuerre.</p>
                    <lb/>
                    <p xml:id="d001l861" n="92" rend="numbered">Et lors le fiert tant com il puet amener del braz et li done si grant cop par mi le
                    heaume, si que cil est si entordit qu'il n'a poor qu'il se tiegne en sele, ainz vole
                    à terre des arcons. Et il le voit à terre, il descent et li trenche les laz de li
                    heaume de li chief, et puis li abat la ventaille. Et Erec, qui tant avoit esté estordiz
                    del cop qui uns autres home, ensint com touz mahaigniéz, ovre les elz à chief de piece.
                    Et quant il voit sun chief touz desarméz et touz desgarniz, il resalt sus tant doulenz
                    et tant honteux qu'il vodroit bien morir son veul. Et li chevaliers li dit atant:</p>
                    <lb/>
                    <p xml:id="d001l862" n="93" rend="numbered">Or liroiz vos, sire chevalier, ceste bataille, se vos m'en creez apertement que en
                    la fin n'i porrez vos pas grantment gaagnier. Et d'autre part, vos veez bien que ge
                    vos eusse ja colpé la<note>la ] le la</note> teste, se ge bien voxisse. Por ce vos
                    loeroie ge en droit conseill que vos me clamessiez quite atant com nos avom fait.
                    Et ge endroit me sui touz apareilliéz que ge vos ai mesfait. Et sachiez que ge ne
                    l'ai mie fait fors por ce que faire le me convenoit, ou ge voxisse ou non.</p>
                    <lb/>
                    <p xml:id="d001l863" n="94" rend="numbered">Quant Erec entent ceste parole et il voit cele franchise [f. 260 d] que li chevaliers
                    li fait, il ne set qu'il doie dire de ceste chose, ainz en est touz esbaiz. Et neporquant,
                    por ce qu'il voit que ce est sun melz et qu'il pense veraiement que cist chevaliers
                    soit de la meson le roi Artus à la bone chevalerie qu'il ja trouvée et à la cortoisie,
                    li est il avis que melz valt il qu'il laist la chose atant qu'il enface plus. Et lors
                    respont:</p>
                    <lb/>
                    <p xml:id="d001l864" n="95" rend="numbered">Ge vos leroie ceste bataille atant à l'onor de vos et à tele com ge doi avoir, se
                    vos melz voleiez creanter que vos vostre nom me diriez, et vos pardonroie debonairement
                    de que vos m'avez fait.</p>
                    <lb/>
                    <p xml:id="d001l865" n="96" rend="numbered">Et cil respont maintenant:</p>
                    <lb/>
                    <p xml:id="d001l866" n="97" rend="numbered">Donc remandra ceste bataille, quar ausint ne me plaist ele mie. Et ge meterai vos
                    dirai mun nom, puis que vos en estes si desiranz del savoir. Sachiez que ge ai nom
                    Boort de Gaunes et fui ja conpeingnon de la Table Reonde. Mes tant a long tens passé
                    que ge ne fui à l'ostel le roi Artus, que ge ne cuit mie qu'il n'aient ore mis aucun
                    chevalier esleu où ge devoie seoir et por ce ne di ge ore mie que g'en soie.</p>
                    <lb/>
                    <p xml:id="d001l867" n="98" rend="numbered">Et quant Erec, qui bien connoissoit Boort de Gaunes et qui bien savoit qu'il estoit
                    prisiez de chevalerie sor touz cels del munde, fors sor Lancelot, entent que ce est
                    il, il s'agenoille tout maintenant devant lui et li dit:</p>
                    <lb/>
                    <p xml:id="d001l868" n="99" rend="numbered">Sire ge vos rent ma aspée et me tieng del tout à oltré et me met del tout en vostre
                    merci. Et ge le doi bien faire, quar vos estes tenuz au meillor chevalier del munde
                    et par reison, quar, se Dex me conselt, vos l'estes. Et certes, ge sui molt liéz de
                    ce que ge vos ai trouvé, quar trop vos desiroie à veoir.</p>
                    <lb/>
                    <p xml:id="d001l869" n="100" rend="numbered">Et cil respont:</p>
                    <lb/>
                    <p xml:id="d001l870" n="101" rend="numbered">Ausint sui ge liéz de votre venue com vos estes de la moie, quar grant tens a que
                    ge ne vi mes home de l'ostel le roi Artus, fors vos que ge ai ci trouvé. Mes, por
                    Deu, dites moi quele aventure vos mainne et coment le [compeingnon] [f. 261 a] de
                    la Table Reonde le funt, et se vos oistes pieca nouvelles de munseingnor mun cosin,
                    si les me dites, quar se ge savoi qu'il fust venuz à cort, ge iroie. Mes devani lors
                    n'ira gie, quar ge l'ai acreanté à Deu et à toute chevalerie.</p>
                    <lb/>
                    <p xml:id="d001l871" n="102" rend="numbered">Certes, misire Boort, ce dit Erec, à cort n'en s'en ven il nulles nouvelles ne rien
                    n'en apristrent puis qu'il se parti da cort. Mes encor en tiennent la queste li plusor
                    chevalier, quar chascun endroit soi cuide aveoir la fortune et l'eur de lui trouver,
                    com cil qui bien sevent de voir qu'il n'est encor mie venuz morz.</p>
                    <lb/>
                    <p xml:id="d001l872" n="103" rend="numbered">Et qui sunt cist qui ceste queste tenent? fet Boorz. Le savez vos?</p>
                    <lb/>
                    <p xml:id="d001l873" n="104" rend="numbered">Nanni certes, ce dit Erec, fors tant que ge ai nouvellement apris que misire Gauvain
                    le tient encor et Gaheriez si freres, et ne sai quant autre chevalier.</p>
                    <lb/>
                    <p xml:id="d001l874" n="105" rend="numbered">Et de munseingnor Hestor des Mares et de Lionel mun frere, savez vos nulles nouvelles?</p>
                    <lb/>
                    <p xml:id="d001l875" n="106" rend="numbered">De munseingnor Lion, fait il, ne sai ge riens. Mes de munseingnor Hestor sai ge tant
                    com ge vos dirai.</p>
                    <lb/>
                    <p xml:id="d001l876" n="107" rend="numbered">Et lors li comence à conter tout ce que li contes a ja devisé. Mes de Lancelot sanz
                    faille et li dist il riens, ainz li cela tout ce qu'il en avoit veu.</p>
                    <lb/>
                    <p xml:id="d001l877" n="108" rend="numbered">Et coment, dit Boorz, porroie ge trouver munseingnor Hestor?</p>
                    <lb/>
                    <p xml:id="d001l878" n="109" rend="numbered">Et il li devisse l'ermitage où il le porra trouver et en quel endroit li hermitages.
                    Et quant il li a tot conté, il li dit:</p>
                    <lb/>
                    <p xml:id="d001l879" n="110" rend="numbered">Or vos ai ge dit ce<note>dit ce ] ce dit ce</note> que vos me requeistes. Or vos pri
                    ge que vos me dioiz por quoi vos me voxistes arsoir ocire là où ge estoie touz nuz
                    et vos estiez arméz.</p>
                    <lb/>
                    <p xml:id="d001l880" n="111" rend="numbered">Ha! missire Erec, dit Boorz, oistes vos unques parler de Mabon l'enchanteor?</p>
                    <lb/>
                    <p xml:id="d001l881" n="112" rend="numbered">Oil, sire, en mainz leus oi ge nouvelles de Mabon.</p>
                    <lb/>
                    <p xml:id="d001l882" n="113" rend="numbered">Or sachiez, fet Boorz, que toutes les merveilles que vos veistes arsoir fist il. Ne
                    il n'i ot grantment de chose que ne fust enchantement, fors seulement [f. 261 b] la
                    damoiselle qui vint devant vos et il qui vos eust ocis s'il eust ardement, mes il
                    n'esa. Et bien peustes hui veoir que tot avoit esté enchantement, quar vos vos trovastes
                    en la nacele. Et por le ardement qu'il trova en vos arsoir quant il vos volt ocirre,
                    me delivra il de là meemes où il me tenoit en sa prison, por ce que ge nos colpasse
                    le chief ou que ge vos feisse une honte en venchance de ce qu'il ne pot à chief venir
                    de vos, quar vos avez une grace, si com il meemes me dist, si grant que nul enchantament
                    ne vos puet mener à mort ne enprisoner. Et de ce vos garni vostre mere, la reine Ocisea,
                    qui plus sot d'enchantement de tes merveilles que ne sot dame qui à sun tens fust
                    en<note>en ] est</note> roiaume de Logres. Et de toutes ceste chose m'acointa arsoir
                    Mabon, qui cuidait veraiement que ge vos devise ocire por s'amor et por ce qu'il m'avoit
                    delivré de sa prison où il m'a tenu trois anz et plus. Mes, la Deu merci, or en sui
                    delivré par vostre venue.</p>
                    <lb/>
                    <p xml:id="d001l883" n="114" rend="numbered">Or me dites, sire, ce dit Erec, et d'un chevalier qui mainne avez soi une damoiselle
                    et un nain, savez vos nulles nouvelles?</p>
                    <lb/>
                    <p xml:id="d001l884" n="115" rend="numbered">Oil, certes, ce dit Boorz, il vit arsoir à un recet Mabon, la meemes où ge ai tant
                    longement demoré, com cil qu'il est preuchien parent Mabon. Si apris tant de ses nouvelles
                    que ge sai de voir qu'il se vait conbatre à un chastel ca devant por une soe querele
                    encontra Sagreingnor le Desree. Et se cil chevalier ne fust, ge ne cuit pas que ge
                    jamés fusse delivré, quar là où Mabon se plagnot de vos, li dist Montenarz: «Vos avez
                    un home en vostre prison qui bien vos en venchera». Et par ce sui ge delivrés.</p>
                    <lb/>
                    <p xml:id="d001l885" n="116" rend="numbered">Puis arsoir ai ge assez chevauchié por lui querre, ce dit Erec.</p>
                    <lb/>
                    <p xml:id="d001l886" n="117" rend="numbered">Et lors li conte tout ce qu'il avoit veu del chevalier et qu'il li avoit dit et fait,
                    et bien aferme qu'il n'avra jamés joie devant [f. 261 c] qu'il ait venchié ce qu'il
                    li dist et abatu grant partie de sun orgoil.</p>
                    <lb/>
                    <p xml:id="d001l887" n="118" rend="numbered">Or vos en doint Dex à bon chief venir, ce dit Boort, quar certes ge le vodroie bien.</p>
                    <lb/>
                    <p xml:id="d001l888" n="119" rend="numbered">Si montent andui et se part maintenant li uns de l'autre. Boorz s'en vait droit à
                    l'ermitage où il cuide Hestor trouver, quar molt le desire à veoir. Et Erec<note>Erec
                    ] Hestor</note> s'en vait aprés le chevalier cele part où il le cuide plus tost trover,
                    et tant<note>tant ] tant tant</note> fait que il fu venuz au chastell où la bataille
                    devoit estre ainz que li chevaliers i fust venuz. Quant il l'ot parlé à Segreingnor
                    et cil ot conté por quoi il atendoit le chevaliers qui devoit venir, Erec li respondi:</p>
                    <lb/>
                    <p xml:id="d001l889" n="120" rend="numbered">Or lessiez venir le chevalier. Il m'a tant forfait que, se Deu plaist, vos ne seroiz
                    en pene de prendre armes encontre lui, quar certes ce est li plus orgueilleux et li
                    plus villeins que ge unques trouvasse.</p>
                    <lb/>
                    <p xml:id="d001l890" n="121" rend="numbered">Or ne vos chaille, fait Sagneingnor, puis qu'il est si orgueilleux, il ne puet estre
                    qu'il ne li meschioz ou non aillors de sa folie et de sun orgueill.</p>
                    <lb/>
                    <p xml:id="d001l891" n="122" rend="numbered">[C]ele nuit furent el chastel li dui compeingnons molt à aise et molt lié de ce qu'il
                    s'estoient entretrouvé. Cele nuit pria par moltes foiées Erec à Sagreingnor qu'il
                    li otroiast le don de ceste bataille qu'à l'endemain devoit estre, mes cil ne por
                    priere ne por autre chose ne li volt otroier, ainz respondi tout plainnement que si
                    li rois Artus meemes i venoit et il ne li fessoit force, il ne li otroiroit pas «Quar
                    ge ai ge, fait il, en cest chastel demoré long tens et sejorné por seulement avoir
                    l'onor de ceste bataille et por abatre l'ergueill de cest chevalier». Et quant Erec
                    entent que priere n'i avroit mestier, il s'en test atant et pense molt autre chose
                    que Sagreingnor ne cuide. Cele nuit demande moltes foiz quel voie [f. 261 d] le chevalier
                    vendroit qui à l'endemain devoit faire la bataille. Et cil qui molt le savoient, li
                    enseignierent. Ne il n'avoit home leienz qui osast pas cuider veraiement por quoi
                    ce estoit qui li estoit si en grant del demander. [À] l'endemain, si tost com il fu
                    ajorné, Erec vient à Sagreinor et li dit:</p>
                    <lb/>
                    <p xml:id="d001l892" n="123" rend="numbered">Ge vos maintes foiz requis ceste bataille que vos avez hui à faire, ne otroier ne
                    la me voxistes. Or vos en consel Dex, quar ge ceienz ne demorrai plus. Et sachiez
                    que molt m'eusiez en gré servi se vos la m'eussoiz otroiée.</p>
                    <lb/>
                    <p xml:id="d001l893" n="124" rend="numbered">Ha! sire, fet Sagreinor, ge ai mestier et besoing de vostre aide et de vostre secors,
                    quar chascuns ge doit douter de traison. Si le di de moi por ce que ge sui sels en
                    cest chastel.</p>
                    <lb/>
                    <p xml:id="d001l894" n="125" rend="numbered">Erec respont atant:</p>
                    <lb/>
                    <p xml:id="d001l895" n="126" rend="numbered">Se vos avez compeingnie ou non<note>ou non ] ou non avez</note>, à moi ne chalt, quar
                    tant com ge vos requis vos ne voxistes rienz faire de chose donc ge vos priasse, por
                    quoi ge vos comant à Deu, quar ge sui cil qui plus n'i demorai à ceste foiée.</p>
                    <lb/>
                    <p xml:id="d001l896" n="127" rend="numbered">Lors vient à ses armes et se fait armer à cels de leienz. Et quant il ot ses armes
                    prises, et il fu montéz en sun cheval, il se part de Sagreinor sanz lui comander à
                    Deu, et fait senblant qu'il molt corrocciéz. Et quant il est oissuz del chastel, il
                    s'en vet cele part que l'en li ot enseignié qu'il porroit trouver le chevalier qui
                    leienz devoit venir. [Q]uant il fu partiz del chastel, n'ot mie grantment alé qu'il
                    encontra Braudeliz, qui estoit ses parenz assez preuchains. Et quant il s'entretroverent
                    adonc peussiez veoir joie grant et merveilleuse, quar grant tens avoit passé qu'il
                    ne s'estoient mais entreveuz:</p>
                    <lb/>
                    <p xml:id="d001l897" n="128" rend="numbered">Bel, dels sire, fet Erec, et quele aventure vos porte ceste part?</p>
                    <lb/>
                    <p xml:id="d001l898" n="129" rend="numbered">Sire, fet Brandeliz, l'en m'a dit que Sagreinor li Desreez si doit conbatre por une
                    querele munseingnor le roi [f. 261 bis a] Artus, si voil veoir la bataille que se
                    l'en à Sagremor feisoit desreson, ge metroie conseil à mun pooir.</p>
                    <lb/>
                    <p xml:id="d001l899" n="130" rend="numbered">Sire, ce dit Erec, ge vieng del chastel où la bataille doit estre. Et li chevalier
                    qui la doit faire m'a tant me[s]fait que ge li vois à l'encontre, si n'en puet partir
                    sanz bataille, quar ce est li plus vilains et li plus orgueilleux<note>orgueilleux
                    ] ororgueilleux</note> que ge unques veisse. Et por ce vos pri ge que vos retornez
                    por veoir la fin de nos deus que vos soiez tesmoig de ceste bataille en l'ostel le
                    roi Artus, se g'en vieg au desus ou se ge sui oltréz.</p>
                    <lb/>
                    <p xml:id="d001l900" n="131" rend="numbered">Et cil dit que del retorner est il trop liéz, puis que la chose est à tant venue.
                    Atant se sunt mis à la voie et n'orent pas erré plus de deus liues englesches qu'il
                    encontrerent tout le grant chemin qu'il aloient le chevalier et la damoiselle et le
                    nain. Mes sachiez qu'il ne venoient pas a ssi pou de conpeignie qu'il ne fussent en
                    cele suite plus de quatre cenz qu'à pié qu'à cheval. Et tuit venoient au chastel por
                    veoir la bataille, ne n'estoient pas de sun parenté, ainz estoient cels del pais qu'il
                    avoit somes avez lui por veoir la desresne de chastel. Et tout maintenant que Erec
                    le vit venir entre les autres, il li escrie:</p>
                    <lb/>
                    <p xml:id="d001l901" n="132" rend="numbered">Danz chevalier, ge vos deffi. Onques à autres bataille de moi ne vos estuez aler tant
                    com ge soie si sainz et si hastiez com ge sui, quar vos m'avez forféz tant que ge
                    vos asseur de mort.</p>
                    <lb/>
                    <p xml:id="d001l902" n="133" rend="numbered">Li chevalier ne connoist mie qui est celui qui à lui parole en tel maniere. Mes por
                    ce qu'il voit qu'à joster le convient, ou il voille ou non, ou altrement cil qui avez
                    lui sunt qui de lui tiennent terre nel priseroient jamés, il s'adrecce à Erec, iriéz
                    [et] doulenz de ce qu'à à faire li convenoit. Et cil qui fu iriéz et maltalantis qui
                    venoit de si grant oirre qu'il fessoit les escarceles saillir de touz les quatre piez
                    del cheval [f. 261 bis b] le fiert del glaive trenchant si angoissosement qu'il le
                    perce l'escu et les haubert, ne riens nel garantist qu'il ne li mete par mi le cors
                    et fer et fust, si que li fers en pert de l'autre part. Il l'enpaint bien, si le porte
                    del cheval à terre, et au percheoir brise li glaives si que cil en remaint touz enferrez.
                    Et cil s'en pasme qui estoit à mort feruz. Et quant li autres à cui n'en estoit rienz
                    et melz voxissent la mort que sa vie veoient cestui cop, se traient arrieres, ne plus
                    n'en fonnt. Et Erec qui trop mortelment le haoit descent à terre tout maintenant qu'il
                    le voit jus. ne nel lesse mie por touz cels qui en la place estoient, quar il voit
                    bien qu'il ne lor en cheloit. Et quant il est descenduz sor celui qui la mort hastoit,
                    il li arrache le heaume de la teste et li colpe le chief, et le prent entre ses mains
                    et vient à Brandelis et li dit:</p>
                    <lb/>
                    <p xml:id="d001l903" n="134" rend="numbered">Or vos pri ge que vos me doingnez un don.</p>
                    <lb/>
                    <p xml:id="d001l904" n="135" rend="numbered">Et cil li otroie, et si ne savoit il qu'il li voloit demander. Et Erec li dit erranment:</p>
                    <lb/>
                    <p xml:id="d001l905" n="136" rend="numbered">Vos m'avez otroié que vos porteroiz cest chief à Sagremor le Desree et li presentreroiz
                    de par moi et li diroiz que ge ai à sa bataille finée.</p>
                    <lb/>
                    <p xml:id="d001l906" n="137" rend="numbered">Et cil dist que ce est mesage sera il bien. Et quant la damoiselle et li nains voient
                    le chevalier ocis, il s'en tornent fuiant d'autre<note>autre part ] autre pautre part</note>
                    part tant com il puent del cheval traire, quar il cuidoient veraiement que Erec les
                    voxist ocirre en la place meemes. Li autre ne sen moevent onques, ainz funt molt liéz
                    de ceste aventure. Et si tost com Brandelis ot prise la teste del chevalier ocis,
                    et il se fu partiz de la place, Erec se remet en sum chemin et chevauche au plus droit
                    qu'il puet cele part où il cuide trouver Hestor, et tant fait qu'à l'ermitage vient.
                    Mes un pou ainceis qu'il i venist, li vint une damoiselle à l'encontre, molt bele
                    et molt acesmée, qu'il li dist: [f. 261 bis c]</p>
                    <lb/>
                    <p xml:id="d001l907" n="138" rend="numbered">Dites moi, sire chevaliers, me savriez vos à dire novelles d'um chevaliers que ge
                    vos querant?</p>
                    <lb/>
                    <p xml:id="d001l908" n="139" rend="numbered">Ne sai, damoisele, fait il, se vos le nom avant [ne me dites].</p>
                    <lb/>
                    <p xml:id="d001l909" n="140" rend="numbered">Su non, fait elle, vos puis ge bien dire. Ce est misire Hestor de Mares.</p>
                    <lb/>
                    <p xml:id="d001l910" n="141" rend="numbered">Munseingnor Hestor, damoiselle? fait il. Connois ge bien, mes por quoi le demandez
                    vos?</p>
                    <lb/>
                    <p xml:id="d001l911" n="142" rend="numbered">Ge le demant, fait elle, por sun bien et por lui confort, quar ge li aport teles nouvelles
                    qu'il amera bien.</p>
                    <lb/>
                    <p xml:id="d001l912" n="143" rend="numbered">Ha! damoiselle, fait il, se vos cez nouvelles me volez dire, sachiez que ge li diroie
                    dedenz bref terme.</p>
                    <lb/>
                    <p xml:id="d001l913" n="144" rend="numbered">Et qui estes vos? fet ele. Itant me dites, s'il vos plaist.</p>
                    <lb/>
                    <p xml:id="d001l914" n="145" rend="numbered">Et se nome.</p>
                    <lb/>
                    <p xml:id="d001l915" n="146" rend="numbered">En<note>en ] et</note> non Deu, fet elle, de vos ai ge mainte foiz oi parler, et por
                    ce vos dirai ge mes nouvelles. Dites à munseingnor Hestor que ma dame del Lac li mande
                    qu'il se reconfort et qu'il soit liéz et joianz, quar misire Lancelot si frere est
                    sanz faille gueriz de la forsenerie où il a si lonc tens demoré, et est sun sens revenuz,
                    et est orendroit au si biaux com plus unques il fu, ne il ne fu plus à aige ne plus
                    liéz qu'il fust orendroit, se il eust avez lui dedont toute sa joie felt venir, et
                    insint com Estor meemes le set bien. Tant li diroiz de part ma damoisele dou Lac.
                    Et se il aime ne soi ne sun frere, ge cuit que ce la reconfortera.</p>
                    <lb/>
                    <p xml:id="d001l916" n="147" rend="numbered">Et Erec dit que cest mesage fera il bien et beneist la damoisele et l'ore qui l'encontra,
                    quar ele l'a fait si lié de ceste nouvelle qu'il n'ot piece mes ausi grant joie com
                    il a orendroit. [A]tant se part li uns de l'autre. La damoiselle s'en vait tout le
                    chemin ferré là où il li plaist melz. Et Erec qui molt est liéz de ce qu'il l'avoit
                    encontrée, se haste atant de chevauche[r] qu'il vint à l'ermitage où il avoit lessié
                    Hestor. Si le trouva leanz et Boorz ausint et le Lait Hardi et l'escuier qui si long
                    tens i ot esté et tuit fesoient conpeingnie [f. 261 bis d] à Hestor por lui conforter
                    et metre à joie, se il peussent. Et cil se doulousoit trop durement et disoit que
                    or avoit il le tout perdu, quant il avoit sun compeingnon [perdu], l'ome del munde
                    qui plus avoit fait po[r] lui, et que il devoit melz amer, quar il fust pieca morz
                    deviez se sun bon reconfort ne fust. Endementiers que Estor se dementoit einsint,
                    tant doulenz por Erec qu'il ne savoit qu'il en deust dire, atant e vos Erec qui descendi
                    devant l'ermitage. Et li autre li corent à l'estrier, qui molt sunt lié de sa venue.
                    Et si tost com il fu leienz entréz et il fu desarméz, Hestor li comenca à rire et
                    Erec li dit erranment:</p>
                    <lb/>
                    <p xml:id="d001l917" n="148" rend="numbered">Par mun chief, misire Hestor, vos devez bien rire encontre ma venue, quar ge ai puis
                    tex nouvelles aprises donc seroiz liéz et joianz, se vos amez munseignor Lancelot
                    tant com vos en faites senblant.</p>
                    <lb/>
                    <p xml:id="d001l918" n="149" rend="numbered">Or les me dites, donc, misire Erec, ce dit Hestor.</p>
                    <lb/>
                    <p xml:id="d001l919" n="150" rend="numbered">Et il li conte tout erranment tout ce que la Dame del Lac li mande par une de ses
                    damoiselles, mes il li roist en tel maniere que Boorz ne li Laiz Hardiz n'en orent
                    rienz. De ceste novelles que Erec aporta à cele foiée à l'ermitage en prist dedenz
                    soi Estor une si grant joie qu'il en gueri touz et touz resspassa et por aler et chevauchier.
                    Et quant il se vit revenu en sa force, il dist qu'il ne sejorneroit jamés en une vile
                    qui jor, ne ne fineroit d'erer dusqu'à atant que aventure l'aporteroit en leu où il
                    trovoit sun frere. [L]ors prist ses armes et monte en sun cheval et se parti de l'ermitage
                    en la compeignie de Boort des Mares, Gaunes, et d'Erec et del Laiz Ardiz, et chevaucherent
                    en tel maniere VIII jorz ensemble sanz aventure trouver qui à conter feist tant que
                    il vindrent à l'entrée d'un bois et trouverent trois voies. Hestor s'areste maintenant
                    et dit:</p>
                    <lb/>
                    <p xml:id="d001l920" n="151" rend="numbered">[f. 262 a] Missire Boorz, vos prendrez de ces trois voies laquele qui melz vos plaira,
                    et li Laiz Hardit prendra aprés.</p>
                    <lb/>
                    <p xml:id="d001l921" n="152" rend="numbered">Vos deus que feroiz? fet Boorz.</p>
                    <lb/>
                    <p xml:id="d001l922" n="153" rend="numbered">Nos ddui tendrom toute une voie, ce dit Hestor, quar nos avom ja ensemble esté si
                    lonc tens qu'il ne est mie droiz que nos nos departom encor devant que aventure nos
                    face departir.</p>
                    <lb/>
                    <p xml:id="d001l923" n="154" rend="numbered">Et li autre s'i acordent bien, si s'entre tout maintenant missire Boorz en l'une des
                    voies et li Lait Hardiz en l'autre, et li dui conpeingnons se metent en la tierce.
                    Si se departirent en tel maniere. Estors chevauche tout le jor à jornée entre lui
                    et Erec et tant qu'il vindrent à hore de none hors del bois qui petiz estoit. Lors
                    regardent devant els et voient un chastel assez grant et assez bel qui soit devant
                    une mareschiere.</p>
                    <lb/>
                    <p xml:id="d001l924" n="155" rend="numbered">Missire Erec, ce dit Hestor, or poez vos veoir un chastel où il a le plus felon seingnor
                    que ge unques trouvasse et le plus villain et tel gent que vos ni troveroiz ja nul
                    qui cortoisie vos i face, mes tuit cil qui dedenz sunt vos i feront honte et villenie
                    de tout lor pooir, s'il est einsint que vos dedenz voilliéz entrer, por qu'il sachent
                    que vos soiez erranz. Mes se vos errant n'estiez, cent foiz i pporriez le jor entrer,
                    s'il vos plesoit, que ja ne trouveriez qui vos mesdeist.</p>
                    <lb/>
                    <p xml:id="d001l925" n="156" rend="numbered">Et as chevaliers erranz, ce dit Erec, que demandent il? Que Des lors doint anui et
                    malaventure!</p>
                    <lb/>
                    <p xml:id="d001l926" n="157" rend="numbered">Ne sai certes, ce dit Hestor, mes tex est la costume que ja chevalier erranz n'i entrera
                    qui assez n'i truist honte et lait. Si le sai par moi meemes, quar puis n'i fui ge
                    mes que g'i oi toute hounte et toute laidure. Et si i oi toute poor.</p>
                    <lb/>
                    <p xml:id="d001l927" n="158" rend="numbered">Et endementrers qu'il li contoit einsint cele aventure, il voient oissir del chastel
                    une damoiselle montee sor un palafrom, qui ne voit vers els la grant ambleure.</p>
                    <lb/>
                    <p xml:id="d001l928" n="159" rend="numbered">Or nos arrestom atant, ce dit Hestor, [f. 262 b] quar se puis ge ceste damoiselle
                    me en contera, se ele le set, por quoi cil de leienz heent si mortelment les chevaliers
                    erranz.</p>
                    <lb/>
                    <p xml:id="d001l929" n="160" rend="numbered">Or le demandez, sire, ce dit Erec, quar ausint le savroit ge trop voluntiers.</p>
                    <lb/>
                    <p xml:id="d001l930" n="161" rend="numbered">[A]tant e vos la damoisele venir vers els, einsint com sa voie li adonoit, si les
                    salue maintenant que ele aproche<note>aproche ] aporche</note> d'els, com cele qui
                    assez estoit bien enseingniée. Et il li rendent sun salu. Et Hestor l'areste maintenant
                    et li dit:</p>
                    <lb/>
                    <p xml:id="d001l931" n="162" rend="numbered">Damoiselle, ge vos pri qu'il ne vos poist de ce que ge vos ai arestée.</p>
                    <lb/>
                    <p xml:id="d001l932" n="163" rend="numbered">Sire, fait ele, non fait il. Que vos plaist?</p>
                    <lb/>
                    <p xml:id="d001l933" n="164" rend="numbered">Ge vos vodroie, fait il, proier en guerendon de touz les servises que ge vos porroie
                    faire, que vos me deissoiz coment cist chastiaux a nom et por quoi cil dedenz heent
                    si mortelment les chevaliers erranz, s'il est einsint que vos en sachoiz la verité.</p>
                    <lb/>
                    <p xml:id="d001l934" n="165" rend="numbered">Missire Hestor, fet ele, ge vos connois molt melz que vos ne cuidiez, et si n'a il
                    mie grantment que ge ne cuidoie de voir que vos fuissiez morz. Et po[r] le bien que
                    ge sai en vos, vos dirai ge ce que vos me demandez, si nel deissse ge mie à maint
                    chevalier à en la cort le rois Artus. Mes ge le vos dirai par si que vos me creanteroiz
                    orendroit com loial chevalier que vos nel descouverroiz à autre, ne vos ne cest autre
                    preudome.</p>
                    <lb/>
                    <p xml:id="d001l935" n="166" rend="numbered">Et il li creantent andui. Et ele lor dit erranment:</p>
                    <lb/>
                    <p xml:id="d001l936" n="167" rend="numbered">Or sachiez que cil de cel chastel vos heent, ce n'est pas<note>ce n’est pas ] ce n’est
                    pas n’est p</note> merveille, quar il perdent tant en vostre venue chaschune foiz
                    que chevalier erranz vient par leienz qu'il ne sera ja nule foiz qu'il ne muire tout
                    erranment un de cels de chastel maintenant que li chevaliers erranz à la porte tresspassée.
                    Et se il viennent dui chevaliers erranz ensenble, et deus de leienz muerent tantost.
                    Et se plus en i vient, et plus en muerent. Ne il n'a encor nul leienz qui sache veraiement
                    donc ceste merveille avient, fors [f. 262 c] qu'il dient que ce sunt des merveilles
                    del roiaume de Logres. Et par ce qu'il perdent einsint de lor amis charnex toutes
                    les foiz que chevalier erranz i vienent, heent il tant les chevalier errant com vos
                    savez.</p>
                    <lb/>
                    <p xml:id="d001l937" n="168" rend="numbered">Hestor se seingne de la merveille qu'il a de ceste parole et dit:</p>
                    <lb/>
                    <p xml:id="d001l938" n="169" rend="numbered">Est ce voirs, damoiselle que vos me contez, qu'il aviegne einsint de nostre venue?</p>
                    <lb/>
                    <p xml:id="d001l939" n="170" rend="numbered">Oil, se Dex me conselt, fet ele. Et se le poez veoir orendroit par vos deus, se il
                    vos plaist, quar se vos deus i entrez, ja plus tost n'avroiz cele que deus de cels
                    de leienz morunt tout erranment.</p>
                    <lb/>
                    <p xml:id="d001l940" n="171" rend="numbered">Et Erec se comenca à sseignier et dit:</p>
                    <lb/>
                    <p xml:id="d001l941" n="172" rend="numbered">Or ne m'ait ja Dex se ge unques mes oi parler de si grant merveille com ceste me semble.</p>
                    <lb/>
                    <p xml:id="d001l942" n="173" rend="numbered">Or vos pri ge, ce dit la damoiselle, si com vos le m'avez acreanté, que vos ne descouveroiz
                    ceste chose à rrienz del munde.</p>
                    <lb/>
                    <p xml:id="d001l943" n="174" rend="numbered">Onques n'en aiez garde, funt il, que jamés n'en orroiz parler par devers de nos.</p>
                    <lb/>
                    <p xml:id="d001l944" n="175" rend="numbered">[E]ndementrers qu'il parloient einsint entre els, il escoutent et oient dedenz le
                    chastel une uhée et un cri si grant que il sembloit que toute la ville fust fundue.
                    Il demande à la damoisele que ce puet estre.</p>
                    <lb/>
                    <p xml:id="d001l945" n="176" rend="numbered">Ce vos dirai ge bien, fait ele. Sachiez que orendroit est leienz entréz aucun chevalier
                    erranz, et orendroit est morz en sa venue aucuns de cels de leienz, si qu'il s'en
                    sunt ja tout veraiement aperceu. Por ceste chose ont il ja levé le cri et le huée
                    si grant com vos poez oir, quar cil de la ville vant ja enchaucant le chevalier par
                    les rues por ce qu'il s'en isse, quar il ne voelent mie qu'il demort plus avez els
                    por le domage qu'il lor a ja fait. Et certes, se vos demorez grantment ici, vos l'en
                    verroiz oissir.</p>
                    <lb/>
                    <p xml:id="d001l946" n="177" rend="numbered">[L]a damoiselle n'avoit pas bien sa parole finie quant il voient de leienz issir un
                    chevalier qui venoit [f. 262 d] fors par mi la porte si grant oirre com il pooit del
                    cheval traire. Et aprés lui venoient plus de troicent que homes que femes, qui tuit
                    le huioient et escrioient ausint<note>ausint ] autsint</note> com se ce fust le plus
                    fort lerron del munde, et gitoient aprés lui pierres et caillox, et disoient tuit
                    li plusor:</p>
                    <lb/>
                    <p xml:id="d001l947" n="178" rend="numbered">Va t'en sanz revenir jamés, que deables te conduie, et toi et touz les erranz chevaliers
                    del munde!</p>
                    <lb/>
                    <p xml:id="d001l948" n="179" rend="numbered">Et il ne lor resspondit, fors à sun cors delivrer de lor mains, com cil qui avoit
                    en toute poor de morir el chastel. Et Hestor qui le regarde, le mostre à Erec et li
                    dit:</p>
                    <lb/>
                    <p xml:id="d001l949" n="180" rend="numbered">Connoissiez vos cestui qui ci vient?</p>
                    <lb/>
                    <p xml:id="d001l950" n="181" rend="numbered">Nanni, voir, sire, qui est il?</p>
                    <lb/>
                    <p xml:id="d001l951" n="182" rend="numbered">En nun Deu, fait il, ce est li Laiz Hardiz<note>Hardiz ] hardiz hardit</note> qui
                    s'en vient ca plus que le pas. Or ne puet il mie dire qu'il n'ait assaié ce que g'i
                    essaié jadis, quar certes ge n'oi onques autant de honte en leu où ge venisse com
                    ge oi leienz une foiz que aventure m'i aporta. Et par ce m'en suvient il ore si tost
                    com ge vi le chastel.</p>
                    <lb/>
                    <p xml:id="d001l952" n="183" rend="numbered">Et Hestor s'encomence à rrire à ces paroles qu'il disoient. La damoiselle s'en torne
                    et s'en vet toute sa voie là où ele avoit afaire. Et maintenant vint li Laiz Hardiz
                    cele part. Et si tost com il vit les deus compeingnons, il s'areste et lor dit:</p>
                    <lb/>
                    <p xml:id="d001l953" n="184" rend="numbered">Avez vos veu la desloiauté et la fellonie de celz de leienz qui por seulement ce que
                    ge tresspassoie par mi lor chastel sanz plus faire m'ont receu si vilenement qu'à
                    pou m'ont entre els occis?</p>
                    <lb/>
                    <p xml:id="d001l954" n="185" rend="numbered">Ne vos en chaille, sire, fait misire Hestor. Par Sainte Croiz, vos n'estes pas li
                    premiers qui tel honte i ait receue. Autant m'en doi ge plaindre en plus, quar il
                    me firent pis n'a pas trois anz.</p>
                    <lb/>
                    <p xml:id="d001l955" n="186" rend="numbered">Et cil respont que ceste costume est la plus villainne et la plus annieusse qu'il
                    trouvast unques mes:</p>
                    <lb/>
                    <p xml:id="d001l956" n="187" rend="numbered">Et se cist chistiaux ne fust si loing del roi Artus com il est, ge nel servisse jamés
                    [f. 263 a] jor s'il n'i venist et s'il ne destruxist, et le chastel et cels qui dedenz
                    sunt herbergié, quar se Dex ne hom ne vit onques si melveise gent com il funt.</p>
                    <lb/>
                    <p xml:id="d001l957" n="188" rend="numbered">Et Hestor s'encomence à rrire, et autresint fait Erec.</p>
                    <lb/>
                    <p xml:id="d001l958" n="189" rend="numbered">[&gt;M]isire li Laiz l'Ardiz, ce dit Hestor, puis que vos partistes de nos, oistes
                    vos nules nouvelles de ce que nos alom querant?</p>
                    <lb/>
                    <p xml:id="d001l959" n="190" rend="numbered">Certes, fait il, tant com ge quier plus, tant truis ge meins. Et por ce ne vos en
                    sai ge que dire.</p>
                    <lb/>
                    <p xml:id="d001l960" n="191" rend="numbered">Cestes parz donc vos venez, ce dit Hestor, ne trouveriom nos noient puis que n'i avez
                    trouvé. Et por ce irom nos d'autre par[t] que cele voie que vos estes venu, quar retorner
                    ne devom nos mie.</p>
                    <lb/>
                    <p xml:id="d001l961" n="192" rend="numbered">Ge ne sai, fait cil, mes puis que aventure m'asemble à vos, ge n'en m'en partirai
                    mes devant que aventure m'en departe.</p>
                    <lb/>
                    <p xml:id="d001l962" n="193" rend="numbered">Et il l'otroient.</p>
                    <lb/>
                    <p xml:id="d001l963" n="194" rend="numbered">Or alom ceste chemin de travers, ce dit Hestor, si que nos lerom ceste voie que vos
                    venistes, et cele que nos somes alé.</p>
                    <lb/>
                    <p xml:id="d001l964" n="195" rend="numbered">Et il s'i acordent bien, si s'en entrent en tel chemin que Hestor lor devise, et se
                    loingnent le chastel au plus qu'il poent et le lessent à ssenestre. Et ence qu'il
                    orent le chastel bien aloingné demie liue englesche, il escoutent et orent aprés els
                    venir un chevalier armé de toutes armes, qui fessoit ausi grant noisse en sun venir
                    com feissent quatre autre chevalier. Et il lor escrie si haut com il puet:</p>
                    <lb/>
                    <p xml:id="d001l965" n="196" rend="numbered">Herec, chevalier mauves et coart, torne ce cel escu ou ge te ferrai par derrieres,
                    si en sera la honte tue.</p>
                    <lb/>
                    <p xml:id="d001l966" n="197" rend="numbered">Erec entent qu'à joster le convient, si non est grantment esmaiéz por ce qu'il voit
                    que li chevalier est sels. Il retorne maintenant et li adrece la teste del cheval.
                    Et li autres qui venoit par senblant ausi toust com foldre, le fiert de toute sa force
                    si durement qu'il porte lui et le cheval à terre. Et quant il a fait cestui cop, il
                    s'areste et dit: [f. 263 b]</p>
                    <lb/>
                    <p xml:id="d001l967" n="198" rend="numbered">Or vos amenderai ce que ge vos ai fait, missire Erec, au lox de cex chevalier qui
                    ci sunt. Et certes il me poise plus que bel ne m'en est, à faire le me convierroit
                    ou ge vouxisse ou non.</p>
                    <lb/>
                    <p xml:id="d001l968" n="199" rend="numbered">[À] cest mot vient Hestor avant et dit au chevalier:</p>
                    <lb/>
                    <p xml:id="d001l969" n="100" rend="numbered">Qui estes vos, bel sire, qui de fere amende vos offrez?</p>
                    <lb/>
                    <p xml:id="d001l970" n="101" rend="numbered">Ge sui, fait il, de l'ostel le roi Artus et ai non Lieoniaux.</p>
                    <lb/>
                    <p xml:id="d001l971" n="102" rend="numbered">Lors comence la joie et la feste entre els assez greingnor que ge ne vos porroie conter,
                    quar ja estoient bien passé VI anz que entre Estor et Lion ne s'estoient entreveuz.
                    Il li demandent où il a esté, et cil lor respont qu'il les avront bien quant Dex les
                    amerra à cort, mes devant là nel poent savoir.</p>
                    <lb/>
                    <p xml:id="d001l972" n="103" rend="numbered">Et qui vos dit, fet Hestor, que nos estiom ca?</p>
                    <lb/>
                    <p xml:id="d001l973" n="104" rend="numbered">De vos, ce dit Lion, ne savoie ge rienz, mes de munseignor Erec me dist l'en orendroit
                    nouvelles. Et sachiez que sa venue m'a tant valu com vos savroiz à celui jor que les
                    aventures seront contées à l'ostel le roi Artus.</p>
                    <lb/>
                    <p xml:id="d001l974" n="105" rend="numbered">Lors remonte Erec, ne n'est pas molt doulenz de celui que abatu l'a. Et lors dit li
                    Laiz Hardiz:</p>
                    <lb/>
                    <p xml:id="d001l975" n="106" rend="numbered">Missire Hestor, nos somes quatre. À departir nos estuez à fine force, quar quatre
                    chevalier ne devient pas ensemble aler.</p>
                    <lb/>
                    <p xml:id="d001l976" n="107" rend="numbered">Vos dites voir, ce dit Hestor, si m'en poise, quar il tant que ne vi munseignor Lion<note>Lion
                    ] Hestor Lion</note> que le demoret avez lui ne m'enuiast pas. Mes se Deu pleist,
                    nos nos entrouverom tost et demorron adonc ensenble.</p>
                    <lb/>
                    <p xml:id="d001l977" n="108" rend="numbered">Lors hostent lors heaumes de lor testes et s'entrebaisent tuit quatre et se departent
                    en tel maniere. Lionniaux s'en vait d'une part et li Laiz Hardiz d'autre, et Erec
                    de la tierce et Hestor de l'autre. Mes atant lesse li contes à parler d'els et conte
                    de munseignor Hestor de Mares.</p>
                    <lb/>
                    <lb/>
                </div2>
                <div2 xml:id="d001c010" n="X">
                    <head>X PARTE</head>
                    <lb/>
                    <p xml:id="d001l978" n="1" rend="numbered">Or dit li contes [que] quant Hestor [f. 263 c] se fu partiz de Herec si com li contes
                    a ja devisé, il erra tout le jor entier sanz aventure trouver qui à conter face et
                    l'endemain ausint. Au tierz li avint que aventure li aporte devant l'isle où la seror
                    Perceval estoit herbergiée, si com l'estoire l'a ja devisée. Quant il vit la croiz
                    et les letres qui disoient que leienz estoit herbergiéz li meillors chevaliers del
                    munde et qui veoir le vodroit si passast oltre, il cuide erranment que li escrit fust
                    verais, et que missire Lancelot si freres fust leienz, quar ce savoit il bien qu'il
                    estoit li meilor chevalier del munde. [L]ors se met erranment en l'euie tant liéz
                    et tant joieux que nus plus, quar or cuide il tout certainement leienz touver sa grant
                    joie. Et quant il s'est mis dedenz l'euie tant liéz com cil qui cuide erranment sun
                    frere trouver, il li avint si bien que li chevaux, qui estoit de grant force, le porta
                    en l'isle sain et haitié. Et maintenant que cil de la tor le virent arrivé por devers
                    els, il s'arment et apareillent et vienent fors, et furent bien i tresqu'à quinze
                    tuit à cheval, si lessent corre à Hestor. Et quant il voit qu'il est à la meslée venuz
                    et qu'à defender le convient, il s'adrece à l'un d'els et le fiert si durement qu'il
                    le [porte] à terre. Et li autre qui tuit li acorrent li ocient sun cheval et li corent
                    sus si qui li tolent s'espée à fine force<note>force ] forne</note>, ne il ne li chaut
                    de tout cen, quar toute voies cuide il tout veraiement leienz veoir sun frere. Et
                    cil le manuient en la tor où Gaheriez avoit ja esté, et leienz le metent en prison.
                    Et il lor dit:</p>
                    <lb/>
                    <p xml:id="d001l979" n="2" rend="numbered">Ha! Seingnor, por Deu, ainceis que vos en prison me metoiz, mostrez moi le meillors
                    chevalier del munde, qui ceienz est.</p>
                    <lb/>
                    <p xml:id="d001l980" n="3" rend="numbered">Et cil li responent:</p>
                    <lb/>
                    <p xml:id="d001l981" n="4" rend="numbered">Nos ne vos mostrerom chose que ceienz soit se vos ne<note>se vos ne ] se vos ne vos</note>
                    jurez sor sainz que vos vencheroiz Lamorat et Drianz [f. 263 d] sum frere de celui
                    qui les ocist si tost com aventure l'aportera ceienz.</p>
                    <lb/>
                    <p xml:id="d001l982" n="5" rend="numbered">Coment, ce dist Hestor, est donc ocis Lamorat?</p>
                    <lb/>
                    <p xml:id="d001l983" n="6" rend="numbered">Oil, funt il. Et sachiez veraiement que li plus deloiaux hom del munde l'ocist.</p>
                    <lb/>
                    <p xml:id="d001l984" n="7" rend="numbered">Dunc vos jur ge, fait il, seur sainz veraiement que la venchance en prendrai, por
                    quoi ce soit honte que ge puisse occire ne ne doie.</p>
                    <lb/>
                    <p xml:id="d001l985" n="8" rend="numbered">Et il en prennent le serement au melz qu'il se sevent et i metent qu'il ne se partira
                    de leienz devant qu'il ait ce fait qu'il lor pramet. Et il si acorde bien, quar il
                    n'est rienz fust honor ou honte qu'il ne fist por sun frere veoir. Et quant il l'a
                    fait cestui serement, il lor dit:</p>
                    <lb/>
                    <p xml:id="d001l986" n="9" rend="numbered">Or ai ge fait toute vostre requeste. Or vos pri ge, por ce que g'en soie à touz jorz
                    mes vostre chevalier, que vos me mostroiz celui donc ge vos demant.</p>
                    <lb/>
                    <p xml:id="d001l987" n="10" rend="numbered">Vos nel verroiz ore mie, funt il, mes vos en oroiz assez prouchennemet nouvelles.</p>
                    <lb/>
                    <p xml:id="d001l988" n="11" rend="numbered">Et il s'en test atant, quar il cuide bien toute voies que leienz soit sis freres,
                    si remaint en la tor. Et quant cil de leienz sorent la verité de sun non et il connuirent
                    qu'il estoit adonc touz ensenble liéz et joianz, quar il disoient tout plainnement
                    que or avoient il en lor prison le meillor chevalier del munde, fors seulement Lancelot
                    deu Lac. Or estoient tout asseur de la mort munseingnor Gauvain se aventure l'aportoit
                    cele parz, si prioient molt escordement Nostres Seingnor que il le lassast venir en
                    lor mains tant com il avoient en leur prison si bon chevalier com estoit misire Estor
                    de Mares.</p>
                    <lb/>
                    <p xml:id="d001l989" n="12" rend="numbered">[E]n tel maniere com ge vos cont fu Estor enprisonéz dedenz l'isle où la seror Perceval
                    manoit. Par moltes foiz pria cels de leienz qu'il li lassasent veoir le bon chevalier
                    qui leienz estoit. Et il li responoient:</p>
                    <lb/>
                    <p xml:id="d001l990" n="13" rend="numbered">- Ce est noienz que [j]amés<note>jamés ] armes</note> le voiez por peinne del munde
                    devant que vos aiez venchiée Lamorat et sun [f. 264 a] frere de celui qui les ocist.</p>
                    <lb/>
                    <p xml:id="d001l991" n="14" rend="numbered">Puis que ge autrement, ce dit Hestor, ne m'en puis oissir, fors par cele reancon que
                    vos m'i metez, ne ne puis veoir ce que ceste part m'amena, ge vos pri si com chevalier
                    doit autre proier que vos me metoiz en leu et el point où ge puisse veoir celui chevalier
                    que vos me devissez, quar ge vos di que ge en nulle maniere ne lairoie que ge n'en
                    feisse ce que ge vos ai pramis, à ce que c'est la rienz que ge plus desir que à veoir
                    celui por quoi ge vins entre vos.</p>
                    <lb/>
                    <p xml:id="d001l992" n="15" rend="numbered">Cele parole responnent qui devant Hestor estoient, et dient:</p>
                    <lb/>
                    <p xml:id="d001l993" n="16" rend="numbered">Onques ne vos hesmaiez, que vos ne voiez prouchennement celui qui tant vos a mesfait.
                    Et bien vos en souviengne quant vos l'avroiz entre mains, que se vos nos en venchiez
                    à nostre volenté, vos veseroiz adonc vostre grant desirrer.</p>
                    <lb/>
                    <p xml:id="d001l994" n="17" rend="numbered">Et il dit que se Dex le metoit en tex point il en feroit assez plus qu'il n'eseroient
                    penser. En tel maniere com ge vos cont demora bien leienz Hestor sis seumaines entieres
                    atendant de jor en jor qu'il veist sun frere, com cil qui cuidoit tout veraiement
                    qu'il fust leienz. Aprés ce ne demora mie grantment que aventure aporta cele part
                    munseingnor Gauvain. Et quant il vit la cror et les letres qui disoient et afermoient
                    que dedenz l'isle estoit le meillor chevalier del munde, il dist erranment:</p>
                    <lb/>
                    <p xml:id="d001l995" n="18" rend="numbered">Par foi, donc i est missire Lancelot que ge vo[i]s querant? Quar ce est li meillor
                    chevalier del munde.</p>
                    <lb/>
                    <p xml:id="d001l996" n="19" rend="numbered">Il regarde à la rive por savoir s'il i veist ne pont ne planche par où<note>où ] out</note>
                    il peust passer. Et il n'i voit chose qui mester li peust avoir, il se comande à Deu
                    et se met en l'euie tout einsint armé com il estoit, ne nel lesse mie por parfundesce
                    ne por perill qu'il voie, com cil qui assez estoit hardiz et seurs en toutes les aventures
                    [f. 264 b] qui li avenoient. Et quant il se fu mis en l'euie, il li avint si bien
                    qu'il vint de l'autre part de l'euie par divers l'isle sains et delivrés. Mes ge vos
                    di bien qu'il ot en tel poor au trespasser qu'il voxist bien tele hore fu qu'il unques
                    ne s'en fust entremis del trespasser, quar ill i ot toute poor de morir ainz que il
                    fust oltré. [Q]uant il fui arivéz en l'isle, tout maintenant vint devant lui une damoisselle
                    de la tor, qui li dist:</p>
                    <lb/>
                    <p xml:id="d001l997" n="20" rend="numbered">Sire chevalier, ge vos pri et vos conjur por foi que vos devez toute chevalerie que
                    vos me dioiez vostre nom.</p>
                    <lb/>
                    <p xml:id="d001l998" n="21" rend="numbered">Et il respont:</p>
                    <lb/>
                    <p xml:id="d001l999" n="22" rend="numbered">Damoiselle, ge ne sai se vos le me demandez ou por mun bien ou por mun mal. Mes toute
                    voies le vos dirai ge que qu'il m'en doie avenir, quar unques mun nom no celai à home
                    que le me demandast. Et por ce le vos dirai ge. Sachiez que ge ai non Gauvains, le
                    filz le roi Loth, et sui niés le roi<note>le roi ] le roi le roi</note> Artus.</p>
                    <lb/>
                    <p xml:id="d001l1000" n="23" rend="numbered">Et quant la damoiselle entent ceste parole ele respont plus. Et lors s'en vait grant
                    aleure vers la tor où cil de la meslée<note>meslée ] meslée mee</note> à la damoiselle
                    reperoient. Et quant elle vint à eles, ele lor dit:</p>
                    <lb/>
                    <p xml:id="d001l1001" n="24" rend="numbered">Or i parra que vos feroiz, quar vos avez en vostre main quant que vos avez tout dis
                    demandé. Sachiez que cil chevaliers là est misire Gauvain qui si grant domage nos
                    a fait de nos amis.</p>
                    <lb/>
                    <p xml:id="d001l1002" n="25" rend="numbered">Et quant il entendent ceste parole, il sunt molt lié et trop joiant. Si vienent à
                    Hestor et li dient:</p>
                    <lb/>
                    <p xml:id="d001l1003" n="26" rend="numbered">Or sachiez, sire chevalier, que s'il a tant de proesce en vos com nos cuidom, vos
                    porroiz encor à nuit veoir celui bon chevalier que vos tant avez demandé, quar cil
                    est venuz qui vos occist Lamorat. Et se vos nos en venchiez, aseur soiez que nos
                    ferom et por<note>por ] por por</note> vos ce que nos nos avom pramis et plus encor.</p>
                    <lb/>
                    <p xml:id="d001l1004" n="27" rend="numbered">Estor est molt liéz de ceste [f. 264 c] nouvelles, quar il ne desira rienz del munde
                    autant com il fesoit à veoir sun frere. Si dit erranment:</p>
                    <lb/>
                    <p xml:id="d001l1005" n="28" rend="numbered">Aportez moi mes armes. Se ge por la mort de un home par à veoir ce que ge tant desir
                    et que ge tant ai atendu, ce sera merveille.</p>
                    <lb/>
                    <p xml:id="d001l1006" n="29" rend="numbered">Lors li aportent ses armes cil qui devant li estoient, et quant il l'ount bien arméz
                    bien et bel au melz qu'il onques pooient, il li amainent sun cheval et il montent,
                    et il s'en ist fors de la tor. Et il li mostrent erranment munseingnor Gauvain qui
                    restoit muntéz et ravoit apareillié ses armes com cil qui bien veoit qu'il estoit
                    venuz à la meslée et qu'il ne s'en pooit partir par el. Et quant Hestor levoit devant
                    lui, à ce qu'il nel connoist mie, il dit que ja, se Deu plaist, por cestui ne remandra
                    qu'il ne voie sun grant desirrer, si li crie de loing qu'il se gart de lui, quar
                    il le deffie de mort. Et li lesse tout erranment corre tant com il puet del cheval
                    traire. Et misire Gauvain refait tout autretel, quar il voit bien qu'à faire li convient.
                    Et chascun d'eus avoit si ses armes changiées que li uns ne connoissoit l'autre.
                    Et Hestor qui piece mes n'avoit les armes bailliées, ainz estoit desirrant de cel
                    mestier, fiert munseignor Gauvain si merveilleusement à ce qu'il i met del tout et
                    cuer et force, qu'il les porte des arcons à terre si durement que li coinz del ehaume
                    en fiert en l'erbe, mes autre mal ne li fait, quar li hauberz fu forz et bien tenanz,
                    que li glaives vola en pieces legierement à ce qu'il fu en painz de grant force.
                    [Q]uant misire Gauvain se voit à terre, tout fust il assez dequasséz et debrissiéz
                    de cheoir qu'il ot fait, si se relieve il assez vistement, quar honte et poor li
                    fait faire. Et quant Hestor voit qu'il s'apareille de la bataille, il descent et
                    lese sun cheval aler quel part qu'il vodra, si met la main à l'espée et cort sus
                    à munseignor [f. 264 d] Gauvain voiant tout de la place et li done si grant cop par
                    mi le heaume que cil en est touz esbaiz. Et lors comence entre els deus la meslée
                    si cruele et si grant que nus ne la veist que à preudome ne tenist l'un et l'autre
                    des deus chevaliers, il estoit ja ore de midi passée quant la meslée comenca. Si
                    sachiez qu'ele dura dusqu'aprés none, si ot adonc misire Gauvain tant soufert et
                    tant enduré qu'il avoit ja tantes plaies granz et petites et tant avoit pardu del
                    sanc qu'il n'i avoit mes si la mort<note>la mort ] lamorat</note> non. Ne Hestor
                    ne restoit pas del tout si sains qu'il n'eust greingnor mestier de reposer que de
                    ferir d'espée, com cil qui ja assez avoit del sanc perdu. Et neporquant tuit cil
                    de la place veoient apertement et connoissoient qu'il avoit de trop le plus bel de
                    la bataille et qu'il menoit del tout munseingnor Gauvain à sa volunté. Si en estoient
                    molt lié tuit cil qui la bataille regardoient, quar il ne haoient rienz del munde
                    si mortelment com il fesoient munseingnor Gauvain, et prisoient Hestor leoient de
                    bonté de chevalerie plus qu'il ne fesoient chevalier qu'il onques mes eussent veu,
                    quar il le veoient si preuz<note>preuz ] peruz</note> et si juste en touz assauz
                    et touz poinz qu'il le tenoient à trop grant merveille. Et missire Gauvain qui a
                    orendroit la greingnor poor de morir qu'il unque mes eust, com cil qui bien apercoit
                    qu'il a del tout le peior de la bataille, ne set qu'il doie faire ne dire, quar il
                    aportoit bien que longuement ne porra il mie durer envers celui encontre cui il se
                    conbat, si se retrait maintenant un pou arrieres, et puis parole et dit:</p>
                    <lb/>
                    <p xml:id="d001l1007" n="30" rend="numbered">Sire chevaliers, ge me sui combatuz dusqu'à orendroit à vos en tel maniere que ge
                    ne connui qui vos estes ni encor ne faz, forz de tant soulement que ge ne connois
                    au meillor chevalier que ge unques veisse et au plus merveilleux. Et por ce vodroie,
                    s'il vos plesoit, ainceis que [f. 265 a] ge en feisse plus, que vos me deissiez vostre
                    nom, quar tel poez vos estre que vos lerai cesta bataille atant. Et tel poez vos
                    estre que ge ne la vos lerai ja dusqu'à la mort la me face lessier.</p>
                    <lb/>
                    <p xml:id="d001l1008" n="31" rend="numbered">[À] ceste parole respont Hestor et dit molt cortoisement:</p>
                    <lb/>
                    <p xml:id="d001l1009" n="32" rend="numbered">Certes, sire, se vos de moi connoistre estes desirranz, ausint sui ge de vos et ge
                    li doi bien estre, quar, se Dex me conselt, vos estes le meillor chevalier et le
                    plus puissanz que ge trouvasse piece mes. Et por ce vos dirai ge mon nom, quar vers
                    si preudome com vos estes ne me quier ge ja celer. Et neporquant ge vos acoint bien
                    et vos en aseur que entre nos deus ne puet aveoir pes ne concorde devant que li uns
                    en soit mort. À tant en est la chose venue.</p>
                    <lb/>
                    <p xml:id="d001l1010" n="33" rend="numbered">Toute voies, fet misire Gauvain, me diroiz vos vostre nom, s'il vos plaist. Et puis
                    fera chaschuns de nos le melz qu'il onques porra.</p>
                    <lb/>
                    <p xml:id="d001l1011" n="34" rend="numbered">Et Hestor li dit:</p>
                    <lb/>
                    <p xml:id="d001l1012" n="35" rend="numbered">Sire, or sachiez que ge ai nom Hestor des Mares.</p>
                    <lb/>
                    <p xml:id="d001l1013" n="36" rend="numbered">Et quant misire Gauvain entent ceste parole, il est tant liéz qu'il li est bie[n]
                    avis qu'il veigne Deu entre ses mains, quar or set il bien qu'il n'i a gardé de mort
                    à ce qu'il connoisoit Hestor à un des plus cortois chevalier del munde. Si dit erranment
                    de la grant joie qu'il a:</p>
                    <lb/>
                    <p xml:id="d001l1014" n="37" rend="numbered">Ha! missire Hestor, vos soiez li bien venuz. Tant vos ai quis et vos et munseingnor
                    Lancelot vostre frere. Or poez de moi faire ce que vos plaira, quar ge me tieng a
                    oltré de ceste bataille. Ne ja Dex ne m'ait se ge hui mes port armes en contre vos
                    ne se ge nulles en eusse portées se ge vos conneusse autant com ge faiz orendroit.</p>
                    <lb/>
                    <p xml:id="d001l1015" n="38" rend="numbered">[D]e ceste parole devient Hestor touz esbaiz, quar il ne connoissoit encor mie que
                    fust missire Gauvain. Et neporquant il set bien que ce est aucuns des compeingnons
                    de la meson le roi Artus, si vodra savoir qui ce est. Lors li dit:</p>
                    <lb/>
                    <p xml:id="d001l1016" n="39" rend="numbered">Qui estes [f. 265 b] vos, bel sire, qui l'onor de ceste bataille me [o]troiez? Et
                    si ne l'ai mie deservié, quar ge ne vos ai pas oltré.</p>
                    <lb/>
                    <p xml:id="d001l1017" n="40" rend="numbered">Ge sui, fet il, Gauvain, li vostre amis.</p>
                    <lb/>
                    <p xml:id="d001l1018" n="41" rend="numbered">Coment, fet Hestor, estes vos ce missire Gauvain?</p>
                    <lb/>
                    <p xml:id="d001l1019" n="42" rend="numbered">Et il dit que ce est il voirement. Et il s'areste maintenant touz hesbaiz com cil
                    qui ne set qu'il doie faire, quar se il munseingnor Gauvain occist, il est parjurés
                    et à deservi à perdre le siege de la Table Reonde. Et se il ne l'ocit, il ne verra
                    pas sun frere, dunt il cuide verraiement qu'il soit leienz. Lors relasche sa main
                    et dit:</p>
                    <lb/>
                    <p xml:id="d001l1020" n="43" rend="numbered">Missire Gauvain, vos estes mi compeinz de la Table Reonde, par foi et par serament.
                    Et por ce me ddovez vos conseillier au melz que vos savroiz.</p>
                    <lb/>
                    <p xml:id="d001l1021" n="44" rend="numbered">Dites, fait il, et ge vos en conseillerai au melz que ge savrai, ce vos creant ge
                    sor quant que ge tieng de Deu.</p>
                    <lb/>
                    <p xml:id="d001l1022" n="45" rend="numbered">Et Hestor dit tout erranment:</p>
                    <lb/>
                    <p xml:id="d001l1023" n="46" rend="numbered">Misire Gauvain, mi f[r]eres est ceienz en prison, ce me fait l'en entendant, ne il
                    ne puet estre delivré devant que ge vos aie ocis. Et por ce ai ge ja demoré en ceste
                    isle piece por atendre que vos venissiez, quar à vostre venue et à vostre mort est
                    ma delivrance et la soe. Ne autrement n'en isterom, ce nos dient cil de ceste isle
                    qui en prison nos tiennent.</p>
                    <lb/>
                    <p xml:id="d001l1024" n="47" rend="numbered">[M]isire Gauvain pense à ceste parole et respont maintenant non mie trop esbaiz:</p>
                    <lb/>
                    <p xml:id="d001l1025" n="48" rend="numbered">Missire Hestor, fait il, il est einsint que entre moi et vos somes conpeingnon de
                    la Table Reonde et l'avom ja [e]sté long tens, et d[o]it estre cele compeingnie si
                    ferme et si seure que li plus forz ne doit metre main el plus foible por aventure
                    qui aviengne, ainz se doivent entraider en touz leux. Et d'autre part en ceste queste
                    que nos avom<note>nos avom ] nos avos avom</note> ja mantenue si lonc tens n'entrai
                    ge unques forz por assaier se Dex me vodroit otroier l'onor de trouver munseingnor
                    Lancelot, vostre frere. Et puis qu'il est einsint que Dex nos a doné que nos somes
                    venu là où est, nos ne devom regarder [f. 265 c] à rien del munde, fors que nos delivrom
                    mal gré cels qui en prison le tiennent. Et greingnor honor ja avron nos se nos le
                    delivron à force que se nos l'avom par debonaireté. Et d'autre part vos le porroiz
                    plus tost avoir o l'aide de moi que se ge ne vos i aidoie de rienz. Or<note>or ]
                    oi</note> regardez que vos en feroiz sor ceste chose que ge vos ai dite, quar<note>quar
                    ] se quar</note> se vos par mi la bataille vos en volez passer, qu'il vos plaise
                    einsint. Ge defendrai ma vie tant com ge porrai. Et certes puis qu'à ce vendra, ge
                    vos cuit tant livrer bataille que petiz sera vostre eforz puis que vos m'avroiz à
                    la mort isi nel di ge mie por ce<note>por ce ] por ce por ce</note> que ge ne connoisse
                    ore bien que vos estes assez meillor chevalier de moi.</p>
                    <lb/>
                    <p xml:id="d001l1026" n="49" rend="numbered">Quant Estor entent munseingnor Gauvain, il li est avis qu'il li a le melz conseillie
                    qu'il i voie. Lors demande à mun[seignor] Gauvain:</p>
                    <lb/>
                    <p xml:id="d001l1027" n="50" rend="numbered">Coment vos sentez vos?</p>
                    <lb/>
                    <p xml:id="d001l1028" n="51" rend="numbered">Mes por quoi le demandez vos?<note>vos? fet il ] vos? dem fet il</note> fet il.</p>
                    <lb/>
                    <p xml:id="d001l1029" n="52" rend="numbered">Ge le demant, fet Hestor, por ce qu'il conuient que nos nos combatom à toz cels que
                    vos ci veez, quar autrement ne porriom nos jamés delivrer munseingnor mun frere.</p>
                    <lb/>
                    <p xml:id="d001l1030" n="53" rend="numbered">Et misire Gauvain dit qu'il en est tout prest.</p>
                    <lb/>
                    <p xml:id="d001l1031" n="54" rend="numbered">Ne ne vos en esmaiez mie, fet il, misire Hestor, quar bien sachiez vos que nos le
                    desconfiron legierement.</p>
                    <lb/>
                    <p xml:id="d001l1032" n="55" rend="numbered">[A]prés ceste parole n'i atent plus Hestor, ainz vient à sun cheval, si monte. Ne
                    cil de la tor qui tout ce regardoient ne cuidoient encore pas que li dui chevalier
                    se fussent entrecordé. Et misire Gauvain refait tant qu'il est à sun cheval venuz
                    et cil est montez. Et Hestor ne demore plus, ainz lesse corre à touz cels dele isle
                    qui estoient bien tresqu'à XVIII, que chevaliers que serjanz, si povrement arméz
                    com cil qui jamés ne se prissent qu'il en venissent à cen. Et Hestor qui tint l'espée
                    nue toute tinte et toute vermeille del sanc munseingor Gauvain, lors adrece la teste
                    del cheval et se fiert entre els et lors [f. 265 d] comence à doner grandimes cox
                    par là où il les puet ataindre, si lor trenche braz et testes et spaules, et les
                    afoule et meaigue et les fait voler à terre les uns navréz à mort et les autres mehaigniéz.
                    Et de tant lor estoit il mal avenu qu'il ne pooient retorner à la tor, quar misire
                    Gauvain s'estoit ja mis dedenz et gardoit l'entré tout einsint à cheval com il estoit,
                    si que nus n'i peust entrer qui ne venist par ses mains. Et Hestor que mortelment
                    les het, les tient si cort qu'il ne poent à l'autre tor reperier, si ne seuient qu'il
                    doient faire, quar cil les vet ociant et abatant ausint com il feist bestes mues.
                    Et quant il voient qu'il ne la garrunt ne por foir ca ne là ne por autre chose, il
                    se fierent en l'euie. Mes ele estoit si rade et si parfunde que il n'en eschapa mie
                    trois qui tuit n'i fussent mort et peri. Et einsint se delivra Hestor de cels del
                    parente le roi Pellinor qui baoient à faire morir munseignor Gauvain. Et quant il
                    vit qu'il n'avoit mes home en l'isle qui de rienz le peust contrester, il vient à
                    la tor donc missire Gauvain gardoit l'entrée, si entre enz. Et quant il est venuz
                    devant le mestre paleis de leienz, il descendent andui et lessent sun chevax touz
                    coiz et entrent leienz et troevent bien dusqu'à vint damoiselles totes eschevellées
                    qui fessoient si grant duel chaschune endroit soi qui lui avoit cele qui par senblant
                    ne voxist bien maintenant morir. Et la plus belle d'eles et la plus dame, la seror
                    meemes Perceval, qui adonc estoit une des plus belle pucelles del siecle et une des
                    plus avenanz. Si tost com elle voit leienz entrer munseingnor Gauvain ele se prent
                    as treices ausint com feme de sun sens marrié. Et comence à crier et à dire:</p>
                    <lb/>
                    <p xml:id="d001l1033" n="56" rend="numbered">Or ne faut mes for moi que vos n'aiez ocis tout mun parenté, quar ce ne poez pas
                    noier que vos non oceissiez assez desloiaument [f. 266 a] mun pere, le roi Pellinor,
                    qui fu li plus preudom de chevalerie que l'en saust à sun tens en tout le roiaume
                    de Logres. Et aprés celui grant domage qui par vos me vint, por moi del tout honir
                    et por moi fere povre et cheitive orfeline, m'oceistes vos à vox deus mains mes deus
                    freres Drianz et Lamoraz, qui de bonté de chevalerie avoient passéz touz lor pers.
                    Tout cest grant domage que l'en ne me porroit pas restorer de quant qu'il a el munde
                    m'a fait vostre persone. Or le faites, se Dex vos asalt, si com desloial chevalier
                    le doit faire, puis que vos tout ce que ge melz amoie m'avez toloit et à tort. Or
                    me tolez la vie del cors à cele meemes spée donc vos feistes morir mun pere et mes
                    freres, si m'avroiz mun dol finé, que ge ausint in evroie toute ma vie se ge de ci
                    eschapriez, et certes la morz me sera molt dolce et molt reconfortable s'i est einsint
                    que ge muire de cele meemes armes donc mi plus chier ami morurent.</p>
                    <lb/>
                    <p xml:id="d001l1034" n="57" rend="numbered">[T]ex paroles disoit la damoisele et tant doulente et tant esplorée que ses faces
                    estoient toutes mollies de lermes. Et quant Hestor entent qu'ele est estraite de
                    si haut lignage et que ele l'a tout perdu par mumseignor Gauvain, il en a trop grant
                    pitié. Si s'areste et dit:</p>
                    <lb/>
                    <p xml:id="d001l1035" n="58" rend="numbered">Certes, damoiselle, bien vos en devez plaigdre, quar trop vos a mesfait et domagiée
                    et enpovriée. Et neporquant puis qu'il est einsint avenu ne l'en nel puet amender,
                    ce veez vos tout apertement, il convient que vos vos confortoiz selonc le pertes
                    qui avenues vos sunt. Et se Dex me conselt, se ge endroit moi i peusse metre conseill,
                    ge lli meisse volentiers, quar trop vos a domagiée et enpoivrée cil qui vos a toloit
                    ces preudomes.</p>
                    <lb/>
                    <p xml:id="d001l1036" n="59" rend="numbered">La damoiselle respont erranment:</p>
                    <lb/>
                    <p xml:id="d001l1037" n="60" rend="numbered">Misire Hestor, si vos fussiez si lloiaux hom et vos deussiez estre, la venchance
                    en fust ore prise, quar vos avez [f. 266 b] juré sor sainz que vos venchieriez mes
                    amis de celui qui ocis les avoit. Et vos l'avez eu entre mains, ne n'en avez pas
                    pris la venchance, por quoi ge voi apertement que vos en estes parjuré. Et par ce
                    ne crerai ge jamés chevalier de paroles qu'il mi die, quar certes ge ne cuidasse
                    pas que vos en nulle maniere del munde me mentissoiz de rienz que vos me deissoiz.</p>
                    <lb/>
                    <p xml:id="d001l1038" n="61" rend="numbered">Ha! damoiselle, fet il, por Deu, ne me blasmez de chose que ge en aie fait. Certes,
                    ge n'en ai rien fait qu'il ne me convenist à faire ou ge vouxisse ou non, se ge ne
                    vouxisse perdre le siege de la Table Reonde. Mes por Deu, coment que ge l'aie fait
                    encontre vostre volunt, ge vos pri que vos me mostroiz munseingnor Lancelot mun frere,
                    quar ceienz sai ge bien qu'il est ou en prison<note>ou en prison ] ou en prison ou
                    en prison</note> ou en autre maniere.</p>
                    <lb/>
                    <p xml:id="d001l1039" n="62" rend="numbered">Se Dex me doint joie, fet ele, de la rienz del munde que ge plus aim, c'est Perceval
                    mun frere, onques misire Lancelot del Lac n'entra en cest isle mun escient.</p>
                    <lb/>
                    <p xml:id="d001l1040" n="63" rend="numbered">Et coment, fait il, est ce donc quel es letres de la croiz dient que ceienz est le
                    meillor chevalier del munde?</p>
                    <lb/>
                    <p xml:id="d001l1041" n="64" rend="numbered">Ce vos dirai ge bien, fet ele, coment ce fu fait et por quoi, quar autrement n'en
                    creriez vos home del munde.</p>
                    <lb/>
                    <p xml:id="d001l1042" n="65" rend="numbered">Et lors li comence à conter coment toute ceste chose avoit esté aparailliée por la
                    mor[t] de munseingnor Gauvain. Et quant ele li a tout apris, einsint com li contes
                    l'a ja devisé, il dit à munseingnor Gauvain:</p>
                    <lb/>
                    <p xml:id="d001l1043" n="66" rend="numbered">Sire, molt avez mal fait qui avez destruit et mis à mort les chevaliers del munde
                    qui plus se feoient à prisier et de chevalerie et de cortoissie. Certes, il ne puet
                    estre que mal ne vos en viegne en la fin, si ne sera mie par moi, mes par aucun autre
                    qui de touz ces preudomes prendra venchiance.</p>
                    <lb/>
                    <p xml:id="d001l1044" n="67" rend="numbered">[M]isire Gauvain ne set que respondre de ceste chose, quar il set veraiement qu'il
                    est colpable de ce que la damoisele li met sus. Et por ce se taist et escoute quant
                    que cil li dit. Et lors [f. 266 c] viennent avant toutes les damoiselles de leienz,
                    qui dient à munseingnor Gauvain assez doulentes et esplorées:</p>
                    <lb/>
                    <p xml:id="d001l1045" n="68" rend="numbered">Ha! Misire Gauvain, vos nos avez mises à honte et à dolor et à poverté, qui toutes
                    fussom riches damoiselles et puissanz se Dex nos eust sauvez cels que vos aveiz ocis
                    à voz mains felenesses. Dex amaint prochennement celui qui de ceste desloiauté prendra
                    venchiance, quar devant celui jor que nos savrom vostre mort et vostre mesaventure
                    n'avrom nos joie ne leeste.</p>
                    <lb/>
                    <p xml:id="d001l1046" n="69" rend="numbered">Hestor, qui regarde le duel que les damoiselles funt, est tant hesbaiz et trespenséz
                    qu'il ne set qu'il doie dire. Si en a si grant pitié que, se misire Gauvain ne fust
                    si compeinz de la Table Reonde et il ne doutast le roi Artus, il ne lessast en nulle
                    maniere qu'il ne li colpast le chief. Et por ce le regarde molt fellenessement et
                    les damoiselles molt piteusement. Et lors salt avant une damoiselles et dit à Hestor:</p>
                    <lb/>
                    <p xml:id="d001l1047" n="70" rend="numbered">Molt nos devom plaindre douleureusement de cest desloial qui ci est, quar certes,
                    se sa seule main ne fust vostre parentez, qui est orendroit tenuz au plus tosorz
                    parentez del munde de part chevaliers, ne fust pas en greingnor pooir que fust la
                    nostre, se Dex le vos eust sauvé et cist desloiaux ne nos en eust si mortelment domagiées.
                    Mes il sels nos en a honi.</p>
                    <lb/>
                    <p xml:id="d001l1048" n="71" rend="numbered">Hestor a si grant pitié del grant duel qu'il voit as damoiselles mener qu'il ne set
                    qu'il en doie faire, fors qu'il dit à la seror Perceval:</p>
                    <lb/>
                    <p xml:id="d001l1049" n="72" rend="numbered">Damoiselle, por Deu, mi freres est ceienz si le me mostrez.</p>
                    <lb/>
                    <p xml:id="d001l1050" n="73" rend="numbered">Si m'ait Dex, fet elle, missire Hestor, il n'i est pas ne unques n'i fu à mun escient.
                    Et s'il i fust, se Dex me conselt, ge le vos rendisse au si volentiers com vos voxissez.</p>
                    <lb/>
                    <p xml:id="d001l1051" n="74" rend="numbered">Il respont:</p>
                    <lb/>
                    <p xml:id="d001l1052" n="75" rend="numbered">Puis qu'il n'i est, ge n'i demorai plus, quar ge n'i estoie venuz por autre chose
                    fors por lui veoir.</p>
                    <lb/>
                    <p xml:id="d001l1053" n="76" rend="numbered">Si se part erranment de la sale et missire Gauvain ausint, et viennent [f. 266 d]
                    à lor chevax, si monten et s'en isent<note>et s’en isent ] et s’en isent et s’en
                    isent</note> de leienz. Et quant il sunt fors de la tor, les damoiselles qui aprés
                    i viennent pleignant et deleusant, s'escrient aprés munseignor Gauvain:</p>
                    <lb/>
                    <p xml:id="d001l1054" n="77" rend="numbered">Ha! Gauvain, va t'en, que gemés ne puisses tu revenir. Et Dex nos doint taint vivre
                    que nos puissor encor oir nouvelles de toi que li granz d[u]el soit venchiéz et la
                    grant perte<note>perte ] parte</note> qui par vos nos est venue.</p>
                    <lb/>
                    <p xml:id="d001l1055" n="78" rend="numbered">Il ne respont à rienz que celes li dient, ainz virent à uie et se met enz et passe
                    oltre, quar de grant force estoit li chevax sor quoi il seoit. Et ele s'en vont aprés
                    escriant:</p>
                    <lb/>
                    <p xml:id="d001l1056" n="79" rend="numbered">He! eue parfunde et rade et anuieuse à trespasser, por quoi ne vos venches tu? Por
                    quoi ne trangutis tu cest desloial à honte et à dolor nos a mises?</p>
                    <lb/>
                    <p xml:id="d001l1057" n="80" rend="numbered">[G]rant piece mainnent cest duel les dameiseles qui tant sunt doulentes que eles
                    vodroient bien morir lor veul. Et li dui conpeingnons qui furent o[l]tre passé à
                    quel que painne dient entre els:</p>
                    <lb/>
                    <p xml:id="d001l1058" n="81" rend="numbered">Quel part porron nos hui mes aler en leu où nos pussom reposser, quar il est si tart?</p>
                    <lb/>
                    <p xml:id="d001l1059" n="82" rend="numbered">Et sanz faille la nuiz estoit ja venue noire et oscure. Li uns ne set l'autre conseillier
                    de ceste chose, si remainnent iles en une galesche loge qu'il i trouverent et penserent
                    de lor cheval en tel maniere com il porront, quar ce ne fu mie cel tout à lor volentié,
                    à ce qu'il n'avoient adonc rienz del munde qui à cors d'ome sostenir peust valoir.
                    Cele nuit ne mangerent ne ne beurent li chevalier et au matin si eussent il bien
                    mestier d'autre hostel avoir que celui ne lor fu, quar il estoient andui assez plaié
                    et navré, et assez avoit perdu del sanc li pus sains. Mes toutes foies por ce qu'il
                    virent que à faire lor convenoit, ou il vouxissent ou non, se soufrirent cele nuit
                    einsint et reconforterent au melz qu'il porrent. À lendemain si tost [f. 267 a] com
                    il fu ajorné, il reviennent à lor chevax, et metent lor seles, et montent et se metent
                    au chemin. Et tant funt qu'il viennent à une abeie qui estoit pres d'ilec en une
                    montaigne. Leienz remest misire Gauvain por les plaies qu'il avoit, dum il estoit
                    trop grevéz, quar il ne peust pas adonc chevaucer sanz perill de mort. Et sachiez
                    que par les plaies qu'il recut en la bataille de Hestor, demora il en cele abeie
                    deus mois et plus ainceis qu'il fust bien gueriz et qu'il peust bien faire jornée.
                    Hestor sanz faille n'i demora que deus jorz entiers, ainz se mist à la voie com cil
                    qui trop estoit de grant cuer, ne n'avoit pas molt esté navréz en la bataille de
                    munseingnor Gauvain. Et quant il se fu mis à<note>à ] a a</note> la voie einsint
                    com chevalier errant devoit faire, il ne vint onques en leu où il ne demandast nouvelles
                    de sun frere. Mes en tel maniere li en avint qu'il ne trouva en cele toute voie à
                    cele foiz que de rienz l'en seust asener, si en fu assez maz i pensif. Mes or lesse
                    atant li contes à parler de lui et retorne à Erec.</p>
                    <lb/>
                    <lb/>
                </div2>
                <div2 xml:id="d001c011" n="XI">
                    <head>XI PARTE</head>
                    <lb/>
                    <p xml:id="d001l1060" n="1" rend="numbered">Or dit li contes que, quant<note>quant ] quar</note> Erec se fu partiz de Hestor
                    devant la Croiz Vermeille, si com il contes li a ja devisé, il chevauche mainte jornée
                    sanz aventure trouver que à conter face. En touz les leuz où aventure l'aportoit,
                    demandoit il nouvelles de Lancelot, mes il ne demandoit à home n'i à feme qui de
                    rienz l'en seust assener. Un jor à hore de prime li avint qu'il vint devant un chastel
                    qui seoit en une praerie trop bele et grant assez et [f. 267 b] fu li chastiaux si
                    bien assis de toutes choses et si bel qu'il n'i failloit rienz del munde qui à bon
                    chastel convenist, fors que vignes dum il n'i avoit nules. Et estoit cil chastiaux
                    apelléz Augut, et est encor, et sera tant com il avra chastiaux el roiaume d'Engleterre.
                    Et sachiez qu'il ot non Augut de Saint Augustin qui einsint l'apela. Erec chevauce
                    vers le chastel, et quant il encomenca à aprouchier, il voit de leienz oissir par
                    mi la porte gent à grant flote, or X, or XX, or XXX, or plus, or meins, et estoient
                    tuit à pis et tuit s'arestoient en mi les prez et s'aseoient. Erec qui regarde cele
                    asenblée, se merveille que ce puet estre, et ne demore gueres qu'il encontre sor
                    un pulefroiz norrois une damoiselle qui venoit fassant le greignor duel del munde
                    et disoit:</p>
                    <lb/>
                    <p xml:id="d001l1061" n="2" rend="numbered">Ha! lesse com ci a grant duel et dolereux domage! Ha! roi Artus, com tu seras tristes
                    et doulent de ces nouvelles quant tu les savras!</p>
                    <lb/>
                    <p xml:id="d001l1062" n="3" rend="numbered">Erec entent la damoisele qui einsint se douleuse, si se merveille donc ce puet venir.
                    Et por savoir la verité, il li vient à l'encontre, si la salue et l'areste. Et cele
                    estoit si tres doulente qu'ele ne li puet respondre:</p>
                    <lb/>
                    <p xml:id="d001l1063" n="4" rend="numbered">Ha! franche<note>franche damoiselle ] franche chevalier damoiselle</note> damoiselle,
                    fait il, por Deu et por cortoisie dites moi, s'il vos plaist, donc cist d'els vos
                    vient que vos menez si grant.</p>
                    <lb/>
                    <p xml:id="d001l1064" n="5" rend="numbered">Et ele respont maintenant:</p>
                    <lb/>
                    <p xml:id="d001l1065" n="6" rend="numbered">Il me vient de moltes resons, bel sire, et se vos le volez savoir, si alez là donc
                    ge vieng, là meemes où vos poez veoir cel poeble asembler. Et certes, vos n'i avroiz
                    pas grantment demoré que vos i porroiz veoir avenir la greignor dolor del munde.</p>
                    <lb/>
                    <p xml:id="d001l1066" n="7" rend="numbered">Et quel doulor, fait il, est ce? itant me dites, s'il vos plaist.</p>
                    <lb/>
                    <p xml:id="d001l1067" n="8" rend="numbered">Ce est, fait ele, que il i colperunt orendroit le chief au meillor chevalier del
                    munde por ce qu'il occist arsoir par aventure et sor soi deffendant le filz au seingnor
                    de cel chastel qui assailli [f. 267 c] l'avoit par sun orgueill<note>orgueill ] orguiell</note>.
                    Et por veoir cele jostice s'i s'asemblent cil de leienz et insint com vos poez veoir,
                    quar en cele place meemes doit l'en metre à mort le bon chevalier.</p>
                    <lb/>
                    <p xml:id="d001l1068" n="9" rend="numbered">Ha! damoisele, ce dit Erec, por Deu, se vos savez qui [est] li chevaliers, si le
                    me dites.</p>
                    <lb/>
                    <p xml:id="d001l1069" n="10" rend="numbered">Par Deu, fet ele, volentiers. Sachiez que ce est missire Boorz de Gaunes, cil qui
                    l'en tient orendroit au meillor chevalier del munde.</p>
                    <lb/>
                    <p xml:id="d001l1070" n="11" rend="numbered">Et maintenant que ele a dite ceste parole, ele s'en vait grat oirre, ausi grant duel
                    mennant com elle fesoit devant, et se clame une lasse cheitive.</p>
                    <lb/>
                    <p xml:id="d001l1071" n="12" rend="numbered">[E]t Erec qui se fu partiz de la damoiselle si tost com il entenduz que cil del chastel
                    s'asenbloient en tel maniere en la plaerie por veoir la mort de munseingnor Boorz,
                    il dit à soi meemes que ja, se Deu plest, ce n'aviendra qu'il laist devant soi ocire
                    en tel maniere le plus preudom del munde, melz i vodroit il estre morz. Lors s'en
                    vait cele part où cil del chastel s'estoient asemblè entre els. Il dient:</p>
                    <lb/>
                    <p xml:id="d001l1072" n="13" rend="numbered">Or en veez un des chevaliers erranz. Il rescora ja malvesement sun conpeingnon que
                    l'en li ocira devant lui.</p>
                    <lb/>
                    <p xml:id="d001l1073" n="14" rend="numbered">Il les entent bien, si ne respont à rrienz qu'il dient, ainz ceile et cest ce qu'il
                    pense. Et aprés ce ne demora gueires que li sires del chastel oissi fors atout grant
                    compeingnie de gent, mes sen faille il n'en i avoit nul armé. Et neporquant il pooient
                    bien estre à cheval dusqu'à XX. Et entre cels qui estoient à cheval aloient quatre
                    serjant à pié, granz et forz, qui amenoient munseignor Boorz assez vilauinement et
                    tout à pié, les mains liees derieres le dos. Et li uns aportoit l'espée meemes munseignor
                    Boorz, dunt il avoient esgarde qu'il li colperoient le chief. Quant Erec voit oissir
                    del chastel cil qui venoient al chastel, il demande à un viell home qui devant lui
                    estoit:</p>
                    <lb/>
                    <p xml:id="d001l1074" n="15" rend="numbered">Cuidiez vos que en ceste route de chevax viegne li sires del chastel et li chevaliers
                    que l'en [f. 267 d] à mort jugée?</p>
                    <lb/>
                    <p xml:id="d001l1075" n="16" rend="numbered">Oil, ce dit li preudome, veez vos là le seingnor.</p>
                    <lb/>
                    <p xml:id="d001l1076" n="17" rend="numbered">Si li mostre sor un cheval blanc, et dejoste lui à pié viennent li serjant qui li
                    chevalier amainnent. [Q]uant Erec entent ce que li preudom li dit, il n'i atent plus,
                    ainz se comande à Deu et hurte sun cheval des esperons, si qu'il abat en sun venir
                    tout cels qu'il ataint. Et là où il voit le seingnor, il li adrece la teste del cheval
                    et le fiert si angoisseusement qu'il li passe par mi li cors et le fer del glaive
                    et grant partie del fust. Il l'enpaint, si le porte mort à terre. Et au cheoir que
                    cil fist brisa li glaives, quar cil estoit uns chevalier forz et pessanz. Et quant
                    Erec le voit à terre, il nel regarde onques, ainz met la main à l'espée et cort sus
                    à touz les autres. Et il estoit vites et forz, si les comence à acoire et à detrenchier
                    et à fere si grant merveilles d'els qu'en petit d'ore en peusiez veoir gesir à terre
                    plus de XXX, dont li p[l]us sains avoit plaie mortel. Et quant li autre voient qu'il
                    les ocit en tel maniere et detrenche, ne que nus ne li puet durer, il le lessent
                    la place, s'en fuient si plainnement el chastel qu'il ne remest home en toute la
                    plaerie qui foir peuse, fors seulement les deus compeingnons. [Q]uant Erec voit qu'il
                    li est si bien avenu à ceste foiée, il saut plus e jus del cheval et vient à munseingnor
                    Boort, et li trenche les cordes dont l'en li avoit les mains liées. Et li baille
                    un cheval qu'i trouva tout estraier en la plaerie et li dit:</p>
                    <lb/>
                    <p xml:id="d001l1077" n="18" rend="numbered">Montez, sire, et pensom de l'aler, quar se cil de leienz retornent sor nos armés
                    et il nos poent entreprendre, il nos porront tost fere anui à ce que vos estes desarméz.</p>
                    <lb/>
                    <p xml:id="d001l1078" n="19" rend="numbered">Boorz prenz s'espée que li uns des pontoniers avoit lessiée cheoir de poor maintennant
                    qu'il vit sun seingnor ocirre. Et quant il est montéz, il se metent andui à la voie
                    et le chastel au plus qu'il poent, com cil qui n'estoient pas [f. 268 a] bien aseur
                    por ce que desarméz estoient et avoient tant d'ennemis mortex com tost le poeple
                    d'un chastel. Et quant il se sunt mis à la voie, il n'orent pas grantment alé qu'il
                    trouverent Blioberis et Sagremor le Desree qui estoit descendu en une valée devant
                    deus paveillons. Et maintenant qu'il les voient, il descendent, et cil tost com il
                    les aparcoivent, il lor corrent a ll'encontre et lor crient:</p>
                    <lb/>
                    <p xml:id="d001l1079" n="20" rend="numbered">Bien vegnant, bien viegnant!</p>
                    <lb/>
                    <p xml:id="d001l1080" n="21" rend="numbered">Et lors veissiez grant joie et grant feste qui les uns feissoient des autres. Et
                    quant Boorz lor ot conté de quel peril Erec l'avoit celui jor delivré, et coment
                    il estoit à la mort venuz se Dex et aventure ne l'eust à celui point aportée, il
                    l'en tent lor mains vers le ciel et dient que benoit soit Dex, quant il en tel maniere
                    et si debonairement a ouvré de munseingnor Boort. [G]rant est<note>est ] est est</note>
                    la joie et la feste que li compeingnons sun de ceste bone aventure que Dex [a] envoiée
                    à monseingnor Boort, et dient que molt en sera li rois Artus liéz et joianz quant
                    il orra conter l'aventure, einsint com ele est avenue. En ces paveillos demorent
                    IIII jorz li conpeingnon et furent servi et aaisie de quant que li sires des paveillons
                    pot avoir, qui estoit freres Blioberis et del parenté Lancelot et Boorz par devers
                    lor meres. Et quant il orent leienz sejorné et tant com il lor plot, il fist querre
                    à munseingnor Boort armes bones et beles, teles com il cuidoit qui bien fussent convenables
                    à si bon chevalier com estoit misire Boort. [U]n jor qu'il se seoient leienz à tables
                    entor ore de midi, et il avoient en lor premier atant e vos leienz venir sor une
                    mule blanche une damoisele la plus lasée et la plus contrefaite qu'il unques eussent
                    veue, si en avoient il veu mainte laide puis qu'il orent premierement porte armes.
                    Mes ce estoit noienz de quant qu'il avoient veue lor [f. 268 b] vie avers ceste,
                    quar ceste estoit si contrefaite en tote choses que ele ne resembloit mie feme mes
                    deable, ne il ne fust à celui tens si sage home el munde qui peust en lui trouver
                    ou il n'eust trop grant mefacon. Por ce ne que l'en ne dout que li contes ne die
                    verité de lui, missire Robez de Borron aferme que il vit à Ossenfort el tresor de
                    l'abaie<note>abaie ] ablaie</note> de Saint Vincent une figure d'argent que li roi
                    Artus fist faire à sun vivant en la semblance de cele damoiselle, et la lessa à Sssenefort
                    por ce que cil qui aprés lui vendroient l'i veissent. Et misire Roberz l'i vit et
                    encor l'i puet l'en veoir. Et tient la damoisele en sa main une verge d'argent qui
                    fu faite del lonc Erec, ne puis ne fu apetiecé. Et par cele verge poent connoistre,
                    cil qui la voient, combien Erec fu lonc. [L]a damoisele qui tele estoit com ge vos
                    devis, quant ele fu el paveillon entré, toute einsint montée com ele estoit, ele
                    regarde les chevaliers qui mengoient et les salues tout, fors seulement Erec. Celui
                    ne salue ele pas, ainz s'areste devant lui et le regarde grant piecce sanz mot dire.
                    Et quant ele parole, ele li dit molt fellenessemet:</p>
                    <lb/>
                    <p xml:id="d001l1081" n="22" rend="numbered">He! Erec, fortune vil et mauvese, maleur et mal savoir, meschiance et mal'encontre,
                    destorbier de toute joie, por quoi fus tu si lenz et si mauvés et si coarz que tu
                    n'osas entrer el chastel donc tu veis le Lait Hardi oissir à si grant honte et à
                    si grant laidure? Chetif chevalier et mauvés, qui ne doiz pas estre apeléz chevalier,
                    mes le peior de touz cels de l'ostel le roi Artus, por quoi refusast tu ta bone aventure
                    et la grant honor que Dex t'avoit illec apareillée, se tu i fusses entrés? Certes,
                    se tu el chastel te meisses adonc, quant<note>quant ] quant quant</note> tu venis
                    devant, ja hom de leienz n'i fust morz en ta venue, ainz eusses mené afin l'aventure
                    où tanz preudomes on ja failli. Si l'eusses plus conquesté honor que tu n'as encore
                    fait en quant que tu unques feis, quar por seulement la grace que tu [f. 268 c] as
                    en toi de ce que tu ne menz mie t'estoit apareillié ceste honor à avoir. Or t'en
                    est si avenu que tu ne l'as pas achevée ne n'escheveras par aventure jamés. Si fui
                    ca venue dire toi ceste parole, que ge vodroie ge bien que tu moreusses de duel.
                    Et certes ce seroit à bon droit, quar puis que tu es e ton bon heur et sor ta bone
                    cheance, et tu la refuses, il est bien droiz que mescheance te viengne, et se fere
                    ele sanz faille qu'il ne demora mie.</p>
                    <lb/>
                    <p xml:id="d001l1082" n="23" rend="numbered">Quante ele a dite ceste parole, ele s'en ist fors del paveillon sanz prendre congié
                    à cels qui leienz estoient. Ne unques ne volt remanoir por parole que l'en li die.
                    Et quant ele les a si esloingniéz qu'il si est il remés com tuz esbaiz, misire Blioberis
                    et Sagremor le Desree et Boorz le reconfort, et disoit que la damoisele laide estoit
                    venue por lui gabber. Misire Blioberis voloit metre Erec en autre parlement et disoit
                    que grant tornoiament devoit estre à Chamalot devant trois jors la Pentecoste, et
                    disoit se il devroit venir au tornoiement que il voloit chevauchier à la maitin.
                    Erec li respont:</p>
                    <lb/>
                    <p xml:id="d001l1083" n="24" rend="numbered">Par aventure poroit il avenir que je veroit que ge ai à conplir une mee besogne.</p>
                    <lb/>
                    <p xml:id="d001l1084" n="25" rend="numbered">Tuit cel jors tenoient parlement de Erec et de la damoiselle laide. Mes atant lesse
                    ore li contes à parler de Erec et des chevalier des paveillons et retorne à parler
                    del roi Artus si com il est venis à Chamalot.</p>
                    <lb/>
                    <p xml:id="d001l1085" n="26" rend="numbered"></p>
                    <lb/>
                </div2>
            </div1>
        </body>
    </text>
</TEI>
